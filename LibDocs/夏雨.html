<head>
<meta http-equiv="Content-Type" content="text/html; charset=utf-8">
<meta name="viewport" content="width=device-width"/>
<link rel="stylesheet" href="https://williamkpchan.github.io/maincss.css">
<script src="https://ajax.googleapis.com/ajax/libs/jquery/1.5/jquery.js"></script>
<script>
$(document).ready(function(){
    $('h1, h2, h3, h4, h5, .goldword, strong,  div.title').click(function(){
    parent.history.back();
    return false;
    });
});
</script>
<style>
body{width:80%;margin-left: 10%; font-size:22px;}
strong, h1, h2 {color: gold;}
img {width:90%; display: inline-block; margin-top: 2%;margin-bottom: 1%;}
</style>
</head><body>
<center><h1>夏雨</h1>
<div id="toc"></div></center>
<br>
<br>
<br>
<center>
<pre>
<h2>唐诗宋词里的夏雨</h2>
长廊幽径，庭院深深，
花木葱茏，微风绕屋，
凉意拂人的初夏。

在唐诗宋词中展开了一幅夏雨绵绵的美妙长卷

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhFgQNFI209bVPdjEeOXN2S8DicO8bGcyibJaGbDylUp7mX6nuDO0rujdw/640?">

《饮湖上初晴后雨》 苏轼

水光潋滟晴方好，山色空蒙雨亦奇。
欲把西湖比西子，淡妆浓抹总相宜。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhBTXQSpAfzOYs8PjhLlmwbDYOOR77YhrV3z9TQ0aoBRC9nIEFCvcrkA/640?">

《六月三十日水亭送华阴王少府还县》 岑参

亭晚人将别，池凉酒未酣。
关门劳夕梦，仙掌引归骖。
荷叶藏鱼艇，藤花罥客簪。
残云收夏暑，新雨带秋岚。
失路情无适，离怀思不堪。
赖兹庭户里，别有小江潭。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhFExuYt5kWK8Nj3JFvy6pajTU1C0fRfdnEqCma1S3AIlv2ZnO8EGl8w/640?">

《梅雨》 柳宗元

梅实迎时雨，苍茫值晚春。
愁深楚猿夜，梦断越鸡晨。
海雾连南极，江云暗北津。
素衣今尽化，非为帝京尘。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhKhXY8jYVYC57U0FkfTa3q6QTZaKmjZqYDrhgwM5ollbuL9JRlM99aQ/640?">

《浪淘沙》 白居易

青草湖中万里程，黄梅雨里一人行。
愁见滩头夜泊处，风翻暗浪打船声。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhB5kZ8R49c34gGqus97VswNI2Hz0dxYaDlbqtpQNW8qcJRY2ibZaqlSA/640?">

《九江北岸遇风雨》 白居易

黄梅县边黄梅雨，白头浪里白头翁。
九江阔处不见岸，五月尽时多恶风。
人间隐路应无限，何事抛身在此中？

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9Phnj30fwS5svZhIPZjJB80X9F4ic7zWNaMgWNdOAm8PeZsBrbkGiaS7jqg/640?">

《六月二十七日望湖楼醉书》 苏轼

黑云翻墨未遮山， 白雨跳珠乱入船。
卷地风来忽吹散， 望湖楼下水如天。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PheeQzSEO4SF1f5CKresZfYydelqRpjvsxRropKqFhBsicumDjE4s1pYw/640?">

《有美堂暴雨》 苏轼

游人脚底一声雷，满座顽云拨不开。
天外黑风吹海立，浙东飞雨过江来。
十分潋滟金尊凸，千杖敲铿羯鼓催。
唤起谪仙泉洒面，倒倾鲛室泻琼瑰。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhtzmEbSWZxr8Ax2PiaWgf7iburSBLLcwl3qib8yVAmsJuQLzc6BKicW5bkQ/640?">

《约客》 赵师秀

黄梅时节家家雨，青草池塘处处蛙。
有约不来过夜半，闭敲棋子落灯花。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhHFHsHL7mvCfPhWqiaWQ8TiaqdknFiaqxib52YvqvxW4JXYFRbgfAic6xKicA/640?">

《喜睛》 范成大

窗前梅熟落蒂，墙下笋成出林。
连雨不知春去，一晴方觉夏深。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9Phu3bwxALCsN7UXR2H6P78WotiaezkAIIVGOYgVKBvs7DktUibE1AgNONQ/640?">

《三衢道中》 曾几

梅子黄时日日晴，小溪泛尽却山行。
绿阴不减来时路，添得黄鹂四五声。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhDWwOR8zRh1jjaAdtpicnicGbCNoG9oLxIhYuicOsJn7SqB1icaAxHohcUw/640?">

《满江红》 范成大

柳外轻雷，催几阵、雨丝飞急。
雷雨过、半川荷气，粉融香浥。

弄蕊攀条春一笑，从教水溅罗衣湿。

打梁州、箫鼓浪花中，跳鱼立。
山倒影，云千叠。

横浩荡，舟如叶。
有采菱清些，桃根双楫。

忘却天涯漂泊地，尊前不放闲愁入。
任碧筒、十丈卷金波，长鲸吸。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhiapVpVLZvk7zzQg80D911KHd0ibaIK5DsImGIrGS6onPwVkqhG28Twicw/640?">

《好女儿》 晏几道

绿遍西池。梅子青时。

尽无端、尽日东风恶，更霏微细雨，
恼人离恨，满路春泥。

应是行云归路，有闲泪、洒相思。

想旗亭、望断黄昏月，又依前误了，
红笺香信，翠袖欢期。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhqQWfB1AtQNJutlJsXR4XmD3RuCnZbvJDfNqgibAK0AgWGjHuE9BUhYw/640?">

《鹧鸪天》 晏几道

陌上蒙蒙残絮飞，杜鹃花里杜鹃啼。
年年底事不归去，怨月愁烟长为谁。
梅雨细，晓风微，倚楼人听欲沾衣。
故园三度群花谢，曼倩天涯犹未归。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9Ph0MdatYtXyBPXWHTnJian9ExUvT785dbzmoGR9amLUic3y4jwRB2mp6iaQ/640?">

《青玉案》 贺铸

凌波不过横塘路，但目送，芳尘去。
锦瑟年华谁与度？

月台花榭，琐窗朱户，只有春知处。
碧云冉冉蘅皋暮，彩笔新题断肠句。

试问闲愁都几许？
一川烟草，满城风絮，梅子黄时雨。

<img src="http://mmbiz.qpic.cn/mmbiz/qM570bWibNMunVlVb6ayBAH5YhvmMPopeDAwjIw5JXfOVfjCy2gvGvTUCG4AlsL3FFnnIAniaYmlIyrWgoxOPWicg/640?">


《定风波》 辛弃疾

野草闲花不当春，杜鹃却是旧知闻。谩道不如归去住。

梅雨，石榴花又是离魂。前殿群臣深殿女，赭袍一点万红巾。

莫问兴亡今几主。听取，花前毛羽已羞人。

<img src="http://mmbiz.qpic.cn/mmbiz/qM570bWibNMunVlVb6ayBAH5YhvmMPopeYvC9Q25AOMib4JyNqaic3WyZtLZvzl8QQaqCwMTSoIV9fZMILchsCYLg/640?">


《浣溪沙》 晁端礼

清润风光雨后天，蔷薇花谢绿窗前。
碧琉璃瓦欲生烟。

十里闲情凭蝶梦，一春幽怨付鲲弦。
小楼今夜月重圆。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9Ph1Bn9Uu64DicdmTvEqN2xF2Sx9tZOBdIia6S1M1RkYhN2t1VYjlqqrW9w/640?">

《如梦令》

李清照

常记溪亭日暮，沉醉不知归路。
兴尽晚回舟，误入藕花深处。
争渡，争渡，惊起一滩鸥鹭。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhSkPjoezWHiafR1GmIEUUtiaXuvGRGPseFHrkiaAicYVgZicU4nxyuI3MfMg/640?">

《奉和夏日应令诗》 【南北朝】庾信

朱帘卷丽日，翠幕蔽重阳。
五月炎蒸气，三时刻漏长。
麦随风里熟，梅逐雨中黄。
开冰带井水，和粉杂生香。
衫含蕉叶气，扇动竹花凉。
早菱生软角，初莲开细房。
愿陪仙鹤举，洛浦听笙簧。

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhqJoVyXeic4JY0QCc0BulGropmwQQJzlicTCrsWWRGK8IXOZW6yEexsQg/640?">


《鹤冲天》 周邦彦

梅雨霁，暑风和，高柳乱蝉多。
小园台榭远池波，鱼戏动新荷。
薄纱厨，轻羽扇，枕冷簟凉深院。
此时情绪此时天，无事小神仙。

<br>
<br>
<br>
<br>

<script>
	var toc = $('#toc');
	$('h2').each(function(i) {
		var topic = $(this), topicNumber = i + 1;
		toc.append('<a href="#topic-'+topicNumber+'" target="_self">'+topic.text()+'</a><br>');
		topic.attr('id', 'topic-' + topicNumber);
	});
</script>
</body>
</html>
