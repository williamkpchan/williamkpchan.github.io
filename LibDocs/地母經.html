<base target="_blank"><html><head><title>地母經</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1" />
<link rel="stylesheet" href="https://williamkpchan.github.io/maincss.css">
<script src="https://ajax.googleapis.com/ajax/libs/jquery/1.5/jquery.js"></script>
<script src="../lazyload.min.js"></script>
<script type='text/javascript' src='../mainscript.js'></script>
<script src="D:/Dropbox/Public/commonfunctions.js"></script>
<script>
  var showTopicNumber = true;
  var bookid = "地母經"
  var markerName = "h2"
</script>
<style>
body{width:80%;margin-left: 10%; font-size:22px;}
h1, h2 {color: gold;}
strong {color: orange;}
img {max-width:90%; display: inline-block; margin-top: 2%;margin-bottom: 1%; border-radius:3px;}
</style></head><body onkeypress="chkKey()"><center>
<h1></h1>
<a href="#mustWatch" class="red goldbs" target="_self">Must Watch!</a>
<br><br>
<div id="toc"></div></center>
<br><br>
<div id="mustWatch"><center><span class="red">MustWatch</span></center><br>
</div>
<pre>
<br>
<br>
<h2>地母經</h2>
每本黃曆通書，內裡都載有春牛圖和地母經。
地母經是六十甲子的循環排列，一詩一卜，用作預徵該年農作物生產情況。
詩內的地名如魯、楚、梁、宋等，均屬古代地名。
<h2>甲子年　1924．1984．</h2>
詩曰︰
太歲甲子年，水潦損田疇。蠶姑雖即喜，耕夫不免愁。
桑柘無人採，高低禾稻收。春夏多淹浸，秋冬少滴流。
吳楚桑麻好，齊燕禾麥稠。陸種無成實，鼠雀共啾啾。
卜曰︰
少種空心草，多種老婆顏。白鶴土中渴，黃龍水底眠。
雖然桑葉茂，綢絹不成錢。

<h2>乙丑年　1925．1985．</h2>
詩曰︰
太歲乙丑年，春瘟害萬民。偏傷於魯楚，多損魏燕人。
高田宜早種，晚禾成八分。蠶娘爭鬥走，枝葉亂紛紛。
漁父沿山釣，流郎陌上巡。牛羊多瘴死，春夏米如珍。
卜曰︰
水牯田頭臥，犢子水中眠。桑葉初生貴，三伏不成錢。
有人解言語，種植倍收全。

<h2>丙寅年　1926．1986．</h2>
詩曰︰
太歲丙寅年，蟲獸沿林走。疾疫多憂煎，燕子居山巖。
牛羊宿高荒，蝦魚入庭。燕魏桑麻貴，荊楚禾稻厚。
卜曰︰
桑葉初賤不賣錢，蠶娘無分卻相煎。
魚行人道豆麻少，晚禾焦枯多不全。
貧兒乏糧相對哭，只愁米穀貴當年。

<h2>丁卯年　1927．1987．</h2>
詩曰︰
太歲丁卯年，猶米得時豐。春來多雨水，旱涸在秋冬。
農夫相對泣，耕種枉施工。魯魏桑麻實，梁宋麥苗空。
卜曰︰
桑葉不值錢，種禾秋有厄。低田多不收，高田還本獲。
宜下空心草，黃龍臥山陌。

<h2>戊辰年　1928．1988．</h2>
詩曰︰
太歲戊辰年，禾苗蟲橫起。人民多疾病，六畜憂多死。
龍頭出角年，水旱傷淮楚。低田莫多種，秋季憂洪水。
桑葉無定價，蠶娘空自喜。豆麥秀山岡，結實無多子。
卜曰︰
龍頭禾半熟，蛇頭喜得全。流郎夏中少，豆麥滿山川。
天蟲三眠起，桑葉難賣錢。

<h2>己巳年　1929．1989．</h2>
詩曰︰
太歲己巳年，魚游在路衢。乘船登隴陌，龜入溝渠。
春夏多潦浸，楊楚及胡蘇。早禾宜闊種，一顆倍千株。
蠶娘哭蠶少，桑葉貴如珠。
卜曰︰
歲裡逢蛇出，人民賀太平。桑麻吳地熟，豆麥越淮青。
多種天仙草，秋冬倉廩盈。雖然多雨水，黎庶盡忻歡。

<h2>庚午年　1930．1990．</h2>
詩曰︰
太歲庚午年，春蠶多災癘。洪饒水旱傷，荊襄少穀米。
桑葉貴如金，蠶娘乏生計。春夏流郎歸，秋來有餘慶。
早禾與晚稻，不了官中稅。
卜曰︰
白鶴田中渴，黃龍隴上眠。蠶婦攜筐走，求葉淚滔滔。
春夏雨水足，秋冬地少泉。有人會我意，讖候在其年。

<h2>辛未年　1931．1991．</h2>
詩曰︰
太歲辛未年，高下盡可憐。江東豆麥秀，魏楚少流泉。
桑葉初還貴，年中不賣錢。國土無災難，人民須感天。
卜曰︰
玉女衣裳秀，青年陌上黃。從今兩三載，貧富分兩行。
若人解此語，早種蓄飯糧。

<h2>壬申年　1932．1992．</h2>
詩曰︰
太歲壬申年，春秋多浸溺。高下也無偏，中夏甘泉少。
豆麥方岐秀，桑葉稍成錢。耕夫與蠶婦，相見勿憂煎。
卜曰︰
白鶴土中秀，水枯半山青。高低皆得稔，地上喜安寧。
三冬甚嚴凍，六畜有傷刑。

<h2>癸酉年　1933．1993．</h2>
詩曰︰
太歲癸酉年，人民亦快活。雨水在三春，陰凍花實落。
蠶娘走不停，爭忙蠶桑葉。蝴蝶飛高隴，耕夫愁收割。
卜曰︰
春夏人厭雨，秋冬混魚鱉。早禾收得全，晚禾半活滅。
絲帛價格高，種植多耗折。燕宋少桑麻，齊吳豐豆麥。
禾稿物增上，封疆多盜竊。

<h2>甲戌年　1934．1994．</h2>
詩曰︰
太歲甲戌年，早禾有蝗蟲。吳浙民勞役，淮楚糧儲空。
蠶婦提籃走，田夫枉用工。早禾雖即好，晚禾薄薄豐。
春夏多淹沒，秋深滴不通。多種青年草，少植白頭翁。
六畜冬多瘴，又恐犯奸兇。
卜曰︰
春來桑葉貴，秋至米糧高。農田九得半，一半是篷篙。

<h2>乙亥年　1935．1995．</h2>
詩曰︰
太歲乙亥年，高下總無偏。淮楚憂水潦，燕吳禾麥全。
九憂甘泉竭，三秋衢迴船。蠶娘吃青飯，桑葉淚漣漣。
絲帛入皆貴，麻米不賣錢。六畜多瘴疾，人民少橫纏。
卜曰︰
蠶娘眉不開，攜筐討葉忙。更看五六月，相望哭流郎。

<h2>丙子年　1936．1996．</h2>
詩曰︰
太歲丙子年，春秋雨濕地。桑葉無人要，青女如金貴。
黃龍土內伏，化作蝴蝶起。高田半成實，低下禾後喜。
魯衛多炎熱，齊楚五穀肥。
卜曰︰
田禾憂鼠患，豆麥半中收。蠶娘空房坐，前喜後懷愁。
絲綿綢絹貴，稅賦急啾啾。

<h2>丁丑年　1937．1997．</h2>
詩曰︰
太歲丁丑年，高下物得收。桑葉初還賤，蠶娘未免愁。
春夏多淹沒，鯉魚庭際遊。燕齊生炎熱，秦吳沙漠浮。
黃牛岡際臥，青女逐波流。六畜多瘴難，家家無一留。
卜曰︰
少種黃蜂子，多下白頭翁。農夫相祝賀，盡願歲時豐。

<h2>戊寅年　1938．1998．</h2>
詩曰︰
太歲戊寅年，高下禾苗秀。桑葉枝頭落，討蠶競奔走。
吳楚值麥多，齊燕米且休。三春流郎歸，九秋苗草留。
百物價騰高，經營相懊惱。
卜曰︰
蠶娘行鄉村，人民皆被傷。冬令嚴霜雪，災劫起妖狂。
早娶田家女，且莫見風寒。

<h2>己卯年　1939．1999．</h2>
詩曰︰
太歲己卯年，犁田多快活。春來多雨水，種植還逢渴。
夏多雨秋足，流蕩遭淹沒。蠶娘沿路行，無葉相煎逼。
黃龍山際臥，逡巡化蝴蝶。禾稻秋來秀，農家早收割。
淮魯人多疾，吳楚桑麻活。
卜曰︰
春中溪澗竭，秋苗入土焦。蠶姑望天泣，桑樹葉下朝。
黃黍不成粒，六畜多瘟妖。三秋多淹沒，九夏白波漂。

<h2>庚辰年　1940．2000．</h2>
詩曰︰
太歲庚辰年，燕衛災殃始。六畿盡遭傷，田禾蝗蟲肆。
春夏地竭泉，秋冬豐實子。桑葉賤如土，蠶娘哭少絲。
卜曰︰
少種瓜果豆，多種桑與麻。家長皆得收，處處總相似。
春夏少滴流，秋冬飽雨水。農務急如煎，莫待冰凍起。

<h2>辛巳年　1941．2001．</h2>
詩曰︰
太歲辛巳年，鯉魚庭際逢。高田猶可望，低下枉施工。
桑葉初來賤，末後蠶貴龍。蠶娘相對泣，筐箱一半空。
燕楚麥苗秀，趙齊禾稻豐。六畜多瘴氣，人民瘧疾重。
卜曰︰
蠶娘未為歡，果貴歲月窮。車頭千萬兩，縱子得輸官。

<h2>壬午年　1942．2002．</h2>
詩曰︰
太歲壬午年，水旱不調勻。高田雖可望，低下枉施工。
蠶麥家家秀，蠶娘喜周全。蠶蠶皆望葉，及早莫因循。
卜曰︰
吳楚好蠶桑，魯魏分多災。多下空心草，少種老婆顏。
桑葉後來實，天蟲在早催。晚禾縱淹沒，耕夫不用哀。

<h2>癸未年　1943．2003．</h2>
詩曰︰
太歲癸未年，高下盡堪憐。一井百家共，春夏罕甘泉。
燕趙豆麥秀，齊吳多偏頗。天蟲待當歲，討葉怨蒼天。
六種宜成早，青女得貌鮮。
卜曰︰
歲若逢癸未，用蠶多種意。青牛山上秀，一子倍盈穗。
更看三秋後，產滿閒田地。

<h2>甲申年　1944．2004．</h2>
詩曰︰
太歲甲申年，高低定可憂。春來雨不足，早禾枯焦死。
秋後無雨水，魯衛生瘟瘴。燕齊粒不收，桑葉前後貴。
卜曰︰
歲逢甲申來，早枯切須防。高低苗不秀，燕齊主徬徨。
舟船空下載，仰面哭流郎。

<h2>乙酉年　1945．2005．</h2>
詩曰︰
太歲乙酉年，雨水不調勻。早晚雖收半，田夫每苦辛。
燕魯桑麻好，荊吳麥豆青。蠶娘雖足葉，簇上白如銀。
三冬雪嚴凍，淹沒浸車輪。
卜曰︰
田蠶半豐足，種作不宜遲。空心多結子，禾稻生蝗起。
看蠶娘賀喜，總道得銀絲。

<h2>丙戌年　1946．2006．</h2>
詩曰︰
太歲丙戌年，夏秋井無泉。春秋多淹沒，耕鋤唯怨天。
早禾宜當下，晚稻早留連。豆益桑麻乏，吳齊最可憐。
桑葉初生賤，蠶老都賣錢。
卜曰︰
歲臨於丙戌，高下皆無失。豆麥穿土出，在處得成實。
六畜多瘟瘴，人民少災疾。

<h2>丁亥年　1947．2007．</h2>
詩曰︰
太歲丁亥年，高低盡得通。吳越桑麻好，秦淮豆麥豐。
三冬雨水多，九夏禾無蹤。桑葉前後貴，簇畔不施工。
卜曰︰
夏種逢秋渴，秋得八分成。人民多瘧瘴，六畜盡遭迍。

<h2>戊子年　1948．2008．</h2>
詩曰︰
太歲戊子年，疾橫相侵奪。吳楚多災瘴，燕齊民快活。
種植高下偏，鼠耗不成割。春夏多淹沒，秋冬土龍渴。
桑葉頭尾貴，簇上蓋雪霜。
卜曰︰
歲中逢戊子，人饑災橫死。玉女土中成，無人收拾汝。
若得見三冬，瘟疫卻又起。

<h2>己丑年　1949．2009．</h2>
詩曰︰
太歲己丑年，高低得成穗。燕魯遭兵殺，趙衛奸妖起。
春夏豆麥豐，秋多苗穀媚。玉女田中臥，耕夫得稀微。
桑葉自青青，誰能採得汝。
卜曰︰
歲名值破田，早晚得團圓。金玉滿街道，羅綺不成錢。

<h2>庚寅年　1950．2010．</h2>
詩曰︰
太歲庚寅年，人物事風流。麻麥雖然秀，禾苗多損憂。
燕宋多淹沒，梁吳兵禍愁。桑葉初生賤，後貴何處求。
田蠶女金價，桑葉好搔抽。
卜曰︰
虎年高下熟，水旱值時年。黃牛耕玉出，青年臥隴前。
稼穡經霜早，田家哭淚漣。更看來春後，人民苦逼煎。

<h2>辛卯年　1951．2011．</h2>
詩曰︰
太歲辛卯年，高下甚辛勤。麻麥逢淹沒，禾苗早得榮。
秦淮受饑餧，吳燕旱涸頻。桑柘不生葉，蠶姑說苦辛。
天蟲災患少，絲綿換金銀。強徒多瘴疫，善者少災迍。
卜曰︰
玉兔出年頭，處處桑麻好。早禾大半收，晚稻九分造。
穀米稼穡高，漸漸相煎討。要待龍頭至，耕夫脫煩惱。

<h2>壬辰年　1952．2012．</h2>
詩曰︰
太歲壬辰年，高下恐遭傷。春夏蛟龍鬥，秋冬卻集藏。
豆麥無成實，桑麻五穀強。齊魯絕炎熱，荊吳好田桑。
蠶子延筐臥，哭泣問蠶娘。見繭絲綿少，租稅急悽惶。
卜曰︰
是歲逢壬辰，蠶娘空度春。禾苗多有損，田家又虛驚。

<h2>癸巳年　1953．2013．</h2>
詩曰︰
太歲癸巳年，農民半憂色。豐歉各有方，封疆多種穀。
楚地甚炎熱，荊吳無災厄。桑柘葉苗秀，天蟲繭如雪。
粟麥有偏頗，晚禾半收得。
卜曰︰
蛇頭為歲號，陸種有虛耗。秋成五六分，老幼生煩惱。
三冬足冰雪，晚秋宜及早。

<h2>甲午年　1954．2014．</h2>
詩曰︰
太歲甲午年，人民不用愁。禾麥皆榮秀，高田全可留。
吳越多風雹，荊襄井涓流。蠶娘爭競走，哭葉鬧啾啾。
蠶老多成繭，何須有煩憂。
卜曰︰
蛇去馬將來，稻麥樂倍堆。人民絕災厄，牛羊喜相陪。
識候豐年裡，耕夫笑顏開。

<h2>乙未年　1955．2015．</h2>
詩曰︰
太歲乙未年，五穀皆和穗。燕衛少田桑，偏益豐吳魏。
春夏足漂流，秋冬多旱地。桑葉初生賤，晚蠶還值貴。
人民雖無災，六畜多瘴難。六種不宜晚，收拾無成置。
卜曰︰
歲逢羊頭出，高下中無失。葉貴好蠶桑，斤斤皆有實。

<h2>丙申年　1956．2016．</h2>
詩曰︰
太歲丙申年，高下浪濤洪。春夏遭淹凶，秋冬杳不通。
早禾難得割，晚稻枉施工。燕宋好豆麥，秦淮麻米空。
天蟲相競走，蠶婦哭天公。
六畜多災患，人民卒暴終。
卜曰︰
歲首逢丙申，桑田亦主迍。分野須當看，節候助黎民。

<h2>丁酉年　1957．2017．</h2>
詩曰︰
太歲丁酉年，高低徒種植。春夏遭淹沒，秋冬少流滴。
吳楚足咨嗟，荊楊虛嘆息。桑柘葉苗盛，天蟲中半失。
箱筐少絲綿，蠶娘無喜色。
卜曰︰
歲逢丁酉年，蠶葉多偏頗。豆麥有些兒，其苗高下可。
六畜瘴氣多，五穀不成顆。

<h2>戊戌年　1958．2018．</h2>
詩曰︰
太歲戊戌年，耕夫漸漸愁。高下多偏頗，雨水在春秋。
燕宋豆麥熟，齊吳禾成收。桑葉初生賤，蠶娘未免憂。
牛羊逢瘴氣，百物主漂遊。
卜曰︰
戊戌憂災咎，耕夫不足懽。早禾雖即稔，晚稻不能全。
一晴兼一雨，三冬多雪寒。

<h2>己亥年　1959．2019．</h2>
詩曰︰
太歲己亥年，人民多橫起。秋冬草木焦，春夏少秧蒔。
豆麥熟燕吳，桑麻淮魯死。葉少天蟲盛，蠶娘面無喜。
稼穡不值錢，倉囤缺糧米。
卜曰︰
歲逢己亥初，貧富少糧儲。蠶娘相對泣，採葉扳空枝。
更看春秋裡，蜂蝶滿村飛。

<h2>庚子年　1960．2020．</h2>
詩曰︰
太歲庚子年，人民多暴卒。春夏水淹流，秋冬頻饑渴。
高田猶及半，晚稻無可割。秦淮足流蕩，吳楚多劫奪。
桑葉須後賤，蠶娘情不悅。見蠶不見絲，徒勞用心切。
卜曰︰
鼠耗出頭年，高低多偏頗。更看三冬裏，山頭起墓田。

<h2>辛丑年　1961．2021．</h2>
詩曰︰
太歲辛丑年，疾病稍紛紛。吳越桑麻好，荊楚米麥臻。
春夏均甘雨，秋冬得十分。桑葉樹頭秀，蠶姑自歡欣。
人民漸蘇息，六畜瘴逡巡。
卜曰︰
辛丑牛為首，高低甚可憐。人民留一半，快活好桑田。

<h2>壬寅年　1962．2022．</h2>
詩曰︰
太歲壬寅年，高低盡得豐。春夏承甘潤，秋冬處處通。
蠶桑熟吳地，穀麥益江東。桑葉不堪貴，蠶絲卻半豐。
更看三秋裡，禾稻穗重重。人民雖富樂，六畜盡遭凶。
卜曰︰
虎首值歲頭，在處好田苗。桑柘葉下貴，蠶娘免憂愁。
禾稻多成實，耕夫不用憂。

<h2>癸卯年　1963．2023．</h2>
詩曰︰
太歲癸卯年，高低半憂喜。春夏雨雹多，秋來缺雨水。
燕趙好桑麻，吳地禾稻美。人民多疾病，六畜瘴煙起。
桑葉枝上空，天蠶無可食。蠶婦走忙忙，提籃泣淚悲。
雖得多綿絲，盡費人心力。
卜曰︰
癸卯兔頭豐，高低禾麥濃。耕夫皆勤種，貯積在三冬。
桑葉雖然貴，絲綿更有工。

<h2>甲辰年　1964．2024．</h2>
詩曰︰
太歲甲辰年，稻麻一半空。春夏遭淹沒，秋冬流不通。
魯地桑葉好，吳邦穀不豐。桑棄末後貴，相賀好天蟲。
估賣價例貴，雪凍在三冬。
卜曰︰
龍頭屬甲辰，高低共五分。豆麥無成實，六畜亦遭迍。
更看冬至後，霜雪落紛紛。

<h2>乙巳年　1965．2025．</h2>
詩曰︰
太歲乙巳年，高下禾苗翠。春夏多漂流，秋冬五穀豐。
豆麥美燕齊，桑柘益吳楚。天蟲筐內走，蠶娘哭葉空。
絲綿不上秤，疋帛價更高。
卜曰︰
蛇頭值歲初，穀食盈有餘。早禾莫令晚，蠶亦莫令遲。
夏季麥苗秀，三冬成實肥。

<h2>丙午年　1966．2026．</h2>
詩曰︰
太歲丙午年，春夏多洪水。魯魏多疫災，穀熟益江東。
種植宜高地，低源遭水沖。天蟲見少絲，桑柘賤成籠。
六畜多瘟疫，人民少卒終。
卜曰︰
馬首值歲裡，豐稔好田桑。春夏須防備，種植怕流蕩。
豆麥並麻粟，偏好宜高岡。

<h2>丁未年　1967．2027．</h2>
詩曰︰
太歲丁未年，枯焦在秋土。早禾稔會稽，晚禾豐吳越。
宜下黃龍苗，不益空心草。桑葉前後貴，天蟲少見露。
春夏雨水足，秋來憂失福。百物價競起，絲綿何處討。
卜曰︰
若遇逢羊歲，高低中半收。瘴煙防六畜，庶民也須憂。

<h2>戊申年　1968．2028．</h2>
詩曰︰
太歲戊申年，豐富人煙美。燕楚足田桑，齊吳熟穀子。
黃龍土中藏，化成蝴蝶舞。種植莫低安，結實遭洪水。
桑葉枝頭荒，蠶娘空自喜。
卜曰︰
高下偏宜早，遲晚見流郎。豆麥不成價，淹沒盡遭傷。
更看三冬裡，蝴蝶得成餐。

<h2>己酉年　1969．2029．</h2>
詩曰︰
太歲己酉年，高低盡可憐。魯衛豐豆麥，淮吳好水田。
桑柘空留葉，天蠶足頗偏。蠶娘相怨惱，得繭少絲綿。
六種植於早，收成得十全。
卜曰︰
酉歲宜桑麻，豆麥益家家。百物長高價，民物有生涯。
春夏遭淹沒，三冬雪結花。

<h2>庚戌年　1970．2030．</h2>
詩曰︰
太歲庚戌年，瘴疫害黎民。禾麻吳地好，麥稔在荊秦。春夏漂流沒，秋冬早水浸。桑柘葉雖貴，
天蠶吃十分。田夫與蠶婦，相看空歡欣。
卜曰︰
歲逢庚戌首，四方民初收。高下田桑好，麻麥豆苗蔓。嚴冬多雨雪，收成莫犯寒。

<h2>辛亥年　1971．2031．</h2>
詩曰︰
太歲辛亥年，耕夫多快活。春夏雨調勻，秋冬好收割。燕淮無瘴疾，魯衛不饑渴。桑葉前後貴，
蠶娘多喜悅。種植宜山坡，禾苗得盈結。
卜曰︰
豬頭出歲中，高下好施工。蠶婦與耕夫，爭不荷天公。六畜春多瘴，積薪供過冬。

<h2>壬子年　1972．2032．</h2>
詩曰︰
太歲壬子年，旱涸耕夫苦。早禾一半乏，秋後無甘雨。豆麥熟齊吳，饑荒及燕魯。桑柘貴中賣，
絲綿滿箱貯。百物無定價，一物五商估。
卜曰︰
鼠頭出值年，夏秋多甘泉。麻麥不宜晚，田蠶切向前。更憂三秋裡，瘧疾起纏延。

<h2>癸丑年　1973．2033．</h2>
詩曰︰
太歲癸丑年，人民多憂煎。淮吳主旱涸，燕宋定流連。黃龍與青牯，價例覓高錢。桑柘葉不出，
蠶娘愁不眠。禾苗多蛀蝗，收成苦不全。
卜曰︰
歲號牛為首，田桑五分收。甘泉時或闕，淹沒在秋後。六畜遭瘴厄，耕犁枉用謀。

<h2>甲寅年　1974．2034．</h2>
詩曰︰
太歲甲寅年，早晚不全收。春夏遭淹沒，調食任秋冬。虎豹巡村野，人民不自由。魯衛多炎熱，
秦吳麥豆稠。桑柘前後貴，得半勿早抽。
卜曰︰
先歲民不泰，耕種枉用工。桑枯葉難得，又是少天蟲。五穀兵初高，後來亦中庸。

<h2>乙卯年　1975．2035．</h2>
詩曰︰
太歲乙卯年，五穀有盈餘。秦燕麥豆好，吳越足糧儲。春夏水均調，秋冬鯉入門。天蠶雖然好，
桑葉樹頭無。蠶娘相對泣，得繭少成絲。
卜曰︰
歲中逢乙卯，高下好田蠶。豆麥山坡熟，禾糧在楚庭。

<h2>丙辰年　1976．2036．</h2>
詩曰︰
太歲丙辰年，春來雨水潤。豆麥乏齊燕，田蠶好吳越。牛犢瘴煙生，亦兼多癘疫。桑葉樹頭多，
' 蠶絲白如雪。夏秋無滴流，深冬足淹沒。
卜曰︰
龍來為歲首，淹沒應須有。豆麥宜早種，晚隨波流走。

<h2>丁巳年　1977．2037．</h2>
詩曰︰
太歲丁巳年，豐熟足多害。魯魏豆麥少，秦吳桑麻災。高低總有成，種植無妨礙。桑葉前後落，
天蟲十倍來。春夏多淹留，偏益在秋冬。
卜曰︰
蛇首值歲中，農夫宜種蒔。黃龍搬不盡，宜多下麥青。
蠶娘雖哭葉，還得秤頭絲。

<h2>戊午年　1978．2038．</h2>
詩曰︰
太歲戊午年，高低一半空。楊楚遭淹沒，荊吳足暴風。豆麥宜低下，稻麥得全工。
桑葉從生賤，蠶老貴絲從。蠶娘車畔美，絲綿倍當年。
卜曰︰
稀逢今歲裡，蠶桑無頗偏。種植宜於早，美候在秋前。雖然夏旱涸，低下得收全。

<h2>己未年　1979．2039．</h2>
詩曰︰
太歲己未年，種植家家秀。燕魏熟田桑，吳楚糧儲有。
春夏流郎歸，鯉魚入庭牖。桑葉應是賤，搔收娘子喜。
豆麥結實多，宜在三陽後。
卜曰︰
是歲值羊首，高低民物歡。稼穡多商估，來往足交關。
農夫早種作，莫候北風寒。

<h2>庚申年　1980．2040．</h2>
詩曰︰
太歲庚申年，高下喜無偏。燕宋田桑全，淮吳米麥好。
六畜多災障，人民少疫橫。桑葉初生賤，去後又成錢。
更看三陽後，秋葉偏相連。
卜曰︰
歲若遇庚申，四方民物新。耕夫與蠶婦，歡笑喜欣欣。
秋來有淹滯，收割莫因循。

<h2>辛酉年　1981．2041．</h2>
詩曰︰
太歲辛酉年，高低禾不美。齊魯多遭沒，秦吳六畜死。
秋冬井無泉，春夏溝有水。豆麥山頭黃，耕夫挑不起。
蠶娘篋中泣，爭奈葉還貴。種植宜及早，遲晚恐失利。
卜曰︰
酉年民多瘴，田蠶七分收。豆麥高處好，低下恐難留。

<h2>壬戌年　1982．2042．</h2>
詩曰︰
太歲壬戌年，高低亦不空。秦吳遭沒溺，梁宋豆麻豐。
葉賤天蟲少，秧漂苗不稠。雨水饒深夏，旱涸在高秋。
六畜遭災瘴，田家少得牛。
卜曰︰
歲下逢壬戌，耕種宜麥粟。低下虛用工，漂流無一粒。
春夏災瘴起，六畜多災疫。

<h2>癸亥年　1983．2043．</h2>
詩曰︰
太歲癸亥年，家家活業豐。春夏亦多水，豆麥主漂蓬。
種蒔宜及早，晚者不成工。吳地桑葉貴，江越少天蟲。
禾麻還結實，旱涸忌秋中。
卜曰︰
歲逢六甲末，人民亦得安。田桑七成熟，賦稅喜皇寬。
豆麥宜高處，封疆絕盜奸。割禾須及早，莫過絕冬寒。


<h2>占卜典籍</h2>
<a href="http://www.laiboyee.com/classicsmw24.html" class="whitebut ">周公解夢 </a>
<a href="http://www.laiboyee.com/" class="whitebut ">占卜易卦經典</a>

千金賦一 千金賦二 千金賦三 廿八星宿 八十一數 八卦占事 八卦類象 天后靈簽 天罡時課 天罡掌訣 孔明神數 廿四香譜 心易六法 心易觸機 文王神卦 玉匣記 地母經 至理測法 呂祖靈簽 車公靈簽 周公解夢 故事集 測字 諸葛神數 馬前課 推背圖 梅花詩 梅花詩訣 測字秘碟 燒餅歌 藏頭詩 雙句格法 關帝靈簽 鐵冠數 觀音靈課 觀音靈簽 李淳風時課 芒神春牛圖 身體觸機法 乾坤萬年歌 黃大仙靈簽 黃帝龍道經 黃藥禪師預言師 福德正神廿八簽詩 陰陽二宅 奇門遁甲 子平八字 紫微斗數 六壬神課 面相氣色 天星擇日

<script type='text/javascript' src='readbook.js'></script>
<script>
var lazyLoadInstance = new LazyLoad({
    elements_selector: ".lazy"
    // ... more custom settings?
});
</script>
