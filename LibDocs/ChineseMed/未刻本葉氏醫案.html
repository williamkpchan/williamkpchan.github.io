<base target="_blank"><html><head><title>未刻本葉氏醫案</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1" />
<link rel="stylesheet" href="https://williamkpchan.github.io/maincss.css">
<script src="https://ajax.googleapis.com/ajax/libs/jquery/1.5/jquery.js"></script>
<script src="https://williamkpchan.github.io/lazyload.min.js"></script>
<script src='https://williamkpchan.github.io/mainscript.js'></script>
<script src="https://williamkpchan.github.io/commonfunctions.js"></script>
<script>
  var showTopicNumber = false;
  var topicEnd = ", ";
  var bookid = "未刻本葉氏醫案"
  var markerName = "h2"
</script>
<style>
body{width:80%;margin-left: 10%; font-size:24px;}
h1, h2 {color: gold;}
strong {color: orange;}
img {max-width:90%; display: inline-block; margin-top: 2%;margin-bottom: 1%; border-radius:3px;}
</style></head><body onkeypress="chkKey()"><center>
<h1>未刻本葉氏醫案</h1>
<a href="#mustWatch" class="red goldbs" target="_self">Must Watch!</a><br><br>
<div id="toc"></div></center><br><br>
<div id="mustWatch"><center><span class="red">MustWatch</span></center><br></div>
<pre><br><br>

作者 葉桂 朝代 清 年份 公元1769年

<h2>序</h2>
聞之士生斯世。
不為良相。當為良醫。蓋以良相良醫皆可救斯人之疲癃殘疾。而不忍坐視其顛連而莫告也。然非識學兼到。相固不能濟世。
即醫亦不能濟人。吾考古之名相。無識何以旌別淑慝。求賢以輔治。無學何以本仁祖義。監古以善今。
古之名醫。無識何以審病源之虛實。而調劑得其平。無學何以明脈理之精微。而制治有其要。是可知醫國醫人。
初無二理。為相良固難。為醫良亦不易也。無怪乎求良醫於當代。不少概見。惟吳中天士葉老先生庶名克副實。
不愧為良歟。粵稽葉老先生精通脈理。洞見病源。用藥尤能心小膽大。當日之無遠無近染疴求治者。日不暇給。
症多怪異。而方亦新奇。每授湯丸。無不效驗。所謂不笏而饒相業。有樞以轉天心者。
舍先生其誰屬。所以仲升周子日侍左右。每見方案。無不匯而集之。積成卷帙。雖人之致病各殊。
投劑亦異。未可以張冠戴李。致有毫釐千里之失。然讀書臨症之餘。備以廣博覽。亦未始無旁通之益焉。
其年顧親翁。世葉岐黃。亦有見及此。因即假周子原本。細心抄錄。持以示余。
乞余為序。余於披覽之下。見葉先生按症酌方。各有因心之妙用。子夏云、雖小道必有可觀者焉。良不誣也。
後之學者。苟勿視為古人糟粕。而能深求其精義。無負葉老先生揆方之精心。與周子彙集之苦志。則識學雖未必兼到。
而亦稍稍有合乎不為良相當為良醫之遺意。豈不大有功於斯世哉。余不揣固陋。冒昧為序。望勿以言之不文而姍笑之。幸甚。
<u>時乾隆己丑孟夏洵愚氏朱周燮書於存古堂之邀月軒</u>
朱周燮不知何如人。
文亦未甚高。但因此序而知此冊實先生門人所抄錄。甚可信也。周仲升雖署名於下。未言門人。他處亦未見之。
苟無此序。無可徵矣。顧其年既世葉岐黃。其子侄輩自有承家學者。顧氏既假周本而抄錄之。其侄輩又假顧本而重抄焉。
則此本是矣。周氏原本無此序。朱君為顧作序。紀年乾隆己丑。冊末抄者手記亦署己丑。雖無名字可以懸揣。
所謂假叔父本者。必屬顧其年之子侄無疑矣。時去葉氏未遠。流傳有緒。真確不疑。雖系尋常門診之作。
寥寥數語。而處方之妙。遠藥之精嚴。有非他人所能望其項背者。玩讀再三。愛不忍釋。
耀卿同道得此見假。不私所寶。惠我多矣。因略為校正訛字。而記於端。
<u>甲申</u>
<u>九月程門雪</u>

<h2>方桉</h2>
嗽而脈數。臟陰虧矣。金水同治。第參之色脈。恐延損怯。
熟地　甜北參　麥冬　茯神　川石斛　天冬
脈數咳嗽。盜汗形寒。營衛交虛矣。

<h2>小建中湯</h2>
脈數無序。陰虧陽亢之象。雖血來點粒。春夏木火炎炎。焉得保其不發。
生地　女貞實　丹皮　川斛　旱蓮草　赤苓
脈弦且出魚際。
木火鬱而不泄。陽明無有不受其戕。是以食下稍有不適。則為䐜脹。飢則嘈雜難耐。自宜肝胃同治。肝木宜疏。胃府宜降。乃其治也。
歸身　焦術　陳皮　柴胡　神麯　白芍　茯苓　炙草　香附　麥芽
陽微。陰濁泛逆。先為咳喘。繼而腹滿便溏。所謂喘必生脹是也。

<h2>真武湯</h2>
脈細如絲。
形神尩羸。嗽而氣逆。下焦陽氣頗衰。最慮喘脫。延至春和日暖。始可無虞。
茯苓　炙黑甘草　製附子　桂枝　北五味子　胡桃肉
用瀉白散頗效。但不能寐。舌心辣痛。陰亦虧矣。
生地　川貝　元參　麥冬　茯神　燈心
努力絡瘀。
入春氣升激絡。血欲外溢未泄。氣還瘀凝。胠脹腹膨。心中烙熱。古謂治血莫如理氣。氣宣血降。良有以也。
黑梔　蘇子　牛膝　桃仁　丹皮　茜草
形寒心悸頭旋身如溶溶。
此二維任帶病也。由帶中血液下滲。奇經失灌溉之源。日久有怔忡腰折之患。極早圖之。
熟地　牡蠣　桂心　巴戟　茯神　杞子　白芍　白薇
氣痹不宣。食不運。
半夏　枳實　橘白　薑汁　茯苓　厚朴

<h2>固攝下焦方</h2>
紫河車膠　熟地　山藥　萸肉　杞子　大龜腹版　杜仲　五味　茯神　芡實　真麋角膠　蓯蓉　川斛　建蓮
寒著氣阻。右脅痹痛。
杏仁　桂枝　茯苓　生薑　栝蔞　苡仁
脈數而軟。嗽逆暮盛。
貞元飲加茯神葳蕤
癇厥議非痰病。
用填攝下焦。潛陽熄風頗應。但風木司氣。春三月發陳。尤宜屏除煩勞惱怒。恐厥陽鼓動。厥復發耳。
熟地　天冬　虎骨　龜板　茯神　牛膝　牡蠣　黃柏　遠志　海參　川斛　湘蓮
閱病原。
望色萎黃。參脈微細。此中陽困頓之候也。是以煩勞病嘔尤甚。法宜溫之。
人參　吳萸　熟附子　半夏　茯苓　淡乾薑
溫邪侵於肺衛。作之咳嗽。
杏仁　桑葉　川貝母　花粉　黃芩　南沙參
脈沉弦。脘脹噫氣。口燥不寐。宜和肝胃。
川黃連　茯苓　枳實　淡乾薑　半夏　橘白
溫邪作咳。
玉竹　南沙參　生草　桑葉　川貝母　花粉
脈微細。
茯苓　熟淡附子　粗桂枝　炙草　紫衣胡桃　北五味
嗽減不寐。心中熱。

<h2>溫膽湯</h2>
脈虛。知飢惡食。宜益營分。
當歸　茯苓　炙黑草　煨姜　陳皮　大南棗
肺癰。
葦莖湯加旋覆花蔞仁
藏真不固。
陽浮失守。化風內煽。心悸不寐。火升氣逆。陰不能平。陽不能秘耳。
桂七味湯加牡蠣
肝逆脘痛。右關獨弦。
川楝子　茯苓　半夏　香附汁　良薑　青皮
風侵於肺絡。咳嗽不已。漸延勞嗽。
白旋覆花　杜蘇子　扁杏仁　栝蔞仁霜　廣橘紅　海浮石
血溢陽升。法宜攝納。
熟地　茯神　川石斛　珠菜　牛膝　穭豆皮
辛以宣氣。苦以降逆。

<h2>四磨飲</h2>
腹痛已止。左脈尚弦。
人參　茯苓　橘紅　小川連　楂肉　白芍　青皮　吳萸　使君子　麥芽
咽喉如梗。
脊熱頭旋。形神尩羸。脈來微細。經事如期。此屬督脈空虛之候也。法宜溫養。
鹿角霜　紫石英　白薇　川石斛　枸杞子　茯神　杜仲　桑葚子
咳嗽夢泄內熱。金水同治。
熟地　川石斛　扁豆　茯神　北沙參　麥冬
陽衰則神痹。補陽宜甘溫。

<h2>六君子湯</h2>
溫邪未淨。
玉竹　桑葉　川貝母　花粉　茯神　南沙參
左脈弦。咳嗽。陽氣偏亢。溫邪侵之。宜用甘藥。
北梨肉　白花粉　青蒿　白沙參　霍石斛　川貝
此非肺邪。
乃下焦陽氣澆漓。濁陰僭逆。為之浮腫咳嗽也。女科致此。當以陰中求陽。

<h2>濟生腎氣丸</h2>
脈尚弦芤。初之氣中乙癸同治。
熟地　天冬　牡蠣　人參　茯神　川斛
此火虛陰邪上干。神志冒昧。頭旋形寒。

<h2>八味丸</h2>
溫邪鬱於肺衛。咳嗽音嘶。
射干　花粉　生草　桔梗　玄參　象貝
知飢。食下䐜脹。脾鈍胃強使然。
焦術　茯苓　神麯　炙甘草　廣皮　川連　白芍　麥芽　山楂肉炭　青皮
脈澀。食下拒納。宜理胃陽。
半夏　吳茱萸　延胡索　山楂　茯苓　高良薑　廣橘紅　麥芽
咳嗽失血。左脈弦數。少陰頗虧。厥陽不潛使然。
熟地　茯神　山藥　牡蠣　川斛　湘蓮
此沖疝也。由精血暗傷。沖氣失守使然。法宜溫養通攝兼施。

<h2><br>天真丹</h2>
嗽逆。沖氣不納。形浮。
茯苓　桂枝　北五味　炙甘草
脈細澀。咳嗽三月不愈。溫邪伏於肺衛使然。漸延陰損勞怯。
玉竹　桑葉　花粉　川貝　南參　梨肉
咽喉病纏綿不已。從少陰治緩圖。乃不易正則也。葆真靜養。尤為最要。
熟地　虎脛骨　川石斛　湘蓮　秋石　女貞子　龜甲版　牛膝　黃柏　天門冬　旱蓮草　茯神
噫氣脈弦長。此木火上逆刑金。清降之司失職。延久有噎格之患。開懷為主。
枇杷葉　黑山梔　橘紅　杜蘇子　香附子　茯苓
經事參差。不時寒熱盜汗。陰血下奪。陽無所附。營衛為之不諧也。
炙甘草　白芍　火麻仁　生地　粗桂枝　牡蠣　麥門冬　阿膠
腹膨嘔逆。當溫通陽氣。
附子　吳萸　茯苓　乾薑
用建中頗應。腰痛氣逆。宜益下焦。貞元飲以繼之可也。
少陰空虛。厥陽少涵上冒。頭脹嘈雜。當乙癸同治。
生地　牡蠣　雞子黃　茯神　天冬　真阿膠
陽浮不潛。耳鳴齒痛。當攝少陰。

<h2>大補陰丸</h2>
陰損難復。谷兩氣泄可慮。
熟地　茯神　天門冬　人參　阿膠　雞子黃
府陽不宣。腹膨溺短。

<h2>大針砂丸</h2>
火虛不能燠土。不飢妨食。法宜脾腎同治。
人參　巴戟天　益智仁　茯苓　胡蘆巴　菟絲餅
哮症交夏宜針。
咽腐不愈。咳嗆音嘶。虛陽炎炎。由少陰之陰不能上承也。
生地　糯稻根鬚　人中白　元參　大雞子黃　生甘草
脈出魚際。吞酸神倦。此木火內郁。陽明受戕。所謂壯火食氣是也。
川黃連　茯苓　枳實　吳茱萸　半夏　乾薑
勞傷絡瘀。失血之後。腹脹難運。絡虛為脹。良有以也。
旋覆花湯加桃仁大麥芽
勞傷中氣。口苦妨食。小溲不利。
茯苓　白朮　厚朴　廣皮　澤瀉　豬苓
溫邪作咳形寒。曾失血。宜用輕藥。
杏仁　桑葉　川貝　桔梗　橘紅
因濕作咳瘡瘍。
桑皮　米仁　橘紅　姜皮　杏仁　前胡
形寒心悸咳嗽。

<h2>小建中湯</h2>
此血虛絡松。
氣失其護。左脅喜按。難以名狀。宜辛潤理虛。切勿亂投藥餌。
杞子　柏子仁　酸棗仁　茯神　桂元肉　大胡麻
陰不平。陽不秘。火升汗泄。
熟地　牡蠣　天冬　人參　茯神　湘蓮
壯水之藥。旦晚難以奏績。

<h2>大補陰湯</h2>
脈澀。便血心悸頭脹。此營虛陽浮不潛為病。
生地　牡蠣　白芍　阿膠　茯神　條芩
背痛形凜。經阻帶多。法宜溫養奇經。
鹿角霜　沙苑　紫石英　當歸　小茴香　茯苓　生杜仲　羊肉
濕鬱。溺痛形寒。
桂枝　茵陳　大豆黃卷　苓皮　萆薢　飛淨滑石
飲阻於肺。咳嗽失血。宜用清降。
旋覆花　薏苡仁　蘇子　蔞仁霜　浙茯苓　橘紅
勞傷失血。脈細。
茯苓　花蕊石　茜草　參三七　蓮藕節　牛膝
脈微形痹。正氣已虧。溫邪未淨。症勢不輕。
玉竹　白沙參　北梨肉　川貝　南花粉　霍石斛
左脈數。咳嗽耳聾。
熟地　天門冬　川斛　茯神　穭豆皮　牛膝
鬱則絡瘀氣痹。
失血氣逆。法宜宣通。但脈弦勁。正氣已虛。當以甘緩。
淮小麥　茯神　炙草　柏子仁　白芍　棗仁
脈澀。痰多肢麻。虛風鼓動使然。
鉤藤　橘紅　浙菊花　桑葉　茯苓　天竺黃
陽微形浮。
茯苓　桂枝　附子　白朮　澤瀉　薏米
頭重脘悶。脈弦。
桑葉　橘白　半曲　茯苓　菊花　川斛
嗽減痰多。交雨水節。血復溢。
旋覆花　扁杏仁　米仁　蔞仁霜　冬瓜子　浙苓
此少陰陽傷。漸致妨食形羸。中陽亦漸次告困矣。

<h2>真武丸</h2>
營陰枯槁。心悸嘈雜咳嗽。
炙甘草湯去參姜加牡蠣白芍
風塊而多汗泄。非辛涼解肌可治。

<h2>黃芩瀉白散</h2>
絡瘀瀉之為但左脈弦勁。肝陰頗虧。厥陽偏熾。亦不宜以此為長計也。
生地　淡菜　新鮮藕　牛膝　茯神　穭豆皮
泄木安中。令其升降自如。則木不為之曲直矣。
人參　半夏　廣橘白　吳萸　茯苓　枳實　淡乾薑　川連
飲邪作嗽。不得臥。
杏仁　茯苓　半夏　白芥子　米仁　橘紅
勞傷失血後。咳嗽氣逆。

<h2>都氣丸</h2>
噫氣嗽逆。當降肺胃。
枇杷葉　半夏　廣橘紅　青竹茹　茯苓　白粳米
脈浮弦。
桑葉　花粉　南沙參　川貝　杏仁　生甘草
下焦不納。氣逆脘悶。
熟地　牛膝　紫石英　澤瀉　茯苓　川斛　沉香汁　萸肉
咳嗽音嘶痰多。
熟地　牡蠣　丹皮　山藥　茯苓　川斛　澤瀉　牛膝
陰虛溫侵。作咳痰血。
玉竹　南沙參　白花粉　川貝　霍石斛　生甘草
形寒飲阻。作嗽背痛。
桂枝湯去芍加茯苓杏仁
脈澀。咳嗽背凜。
茯苓桂枝湯去芍加米仁
知飢少運。宜理脾氣。
穀芽　半夏曲　廣橘白　茯苓　宣木瓜　煨生薑
陰弱。溫邪上侵。發熱咽痛。治以輕劑。
薄荷　象貝　桔梗　連軺　花粉　生草
下焦不納。嗽逆喘急。最慮春半氣泄。宜慎調護。
桂苓五味甘草湯加紫衣胡桃肉
下虛氣逆。作咳內熱。
熟地　天冬　知母　茯神　麥冬　川斛
陽傷飲逆。咳嗽腹膨。

<h2><br>真武湯</h2>
溫邪上郁。咳嗽音啞。
薄荷　射干　連軺　桔梗　杏仁　象貝
下焦空虛。陽浮化風。頭旋耳鳴。法宜收攝。
熟地　牡蠣　川斛　磁石　萸肉　牛膝　茯神　青鹽
陽郁形凜。發熱脘痛。
杏仁　生薑　桂枝　厚朴　花粉　橘白
腰痛心悸。
煩動則喘。少陰腎真不固。封蟄失司使然。切勿動怒。恐肝陽直升。擾絡失血。
熟地　茯苓　左牡蠣　澤瀉　牛膝　穭豆皮
脘悶不爽。不時頭脹發熱。此木火內郁，升降之機不泄。肝胃同治。
丹皮　半夏曲　鉤藤　茯苓　黑山梔　橘紅
濕熱內郁發黃。丹溪謂五疸皆由濕熱而成。
茵陳　枳實皮　廣皮　大豆黃卷　穀芽　陳皮　茯苓
脈沉遲。
陽氣殊虛。濕痰內阻經隧。右眶跳躍。乃類中之萌也。當戒酒勿勞動為要。
於潛白朮　天麻　半夏　浙江黃菊　茯苓　鉤藤
脈弦數。咳嗽頭脹。
青蒿　南沙參　苦參　川貝　白花粉　橘紅
木鬱胃困。
黑山梔　神麯　茯苓　大麥芽　青皮　橘紅
高年中消。木火乘中。由營液內槁使然。
麥冬　川斛　北沙參　知母　甘草　白粳米
脈數。夢泄咳嗽。
熟地　茯神　麥冬　女貞子　川斛　湘蓮　北參　旱蓮草
陰虧陽亢。

<h2>大補陰湯</h2>
病後脈數不復。三陰虧矣。謹慎調理。弗致重損。
熟地　淮山藥　粉丹皮　北沙參　澤瀉　白茯苓　湘蓮肉　白芍藥
痰阻於中。陽明不宣。
半夏片　白蜜　茯苓　生薑汁
勞傷腎真。腰痛咳嗽。

<h2>貞元飲</h2>
脈細數。咳嗽音啞。此屬陰損。金水同治。
固本湯加北沙參
小溲渾濁。夢泄腰痛。
熟地　北五味　線魚膠　覆盆子　巴戟天　青鹽　菟絲子　白茯神　沙苑　杜仲　萆薢　遠志肉
久嗽腰痛。行動氣逆。脈細失血。
熟地　山藥　麥冬　川斛　茯神　北參
冷物傷中。脘痛嘔惡。大便如油。
丁香柄　半夏　吳萸　淡附子　茯苓　乾薑
心悸形凜。不時遺泄。
茯苓　炙甘草　桂枝　大棗
肺熱。咳嗽痰血。宜禁火逼。
玉竹　竹茹　白扁豆皮　柿霜　川貝　霍山石斛
先清氣分之熱。續商培元。
桑葉　青蒿　川貝　南參　骨皮　川斛
養陰涵木。以和浮陽。
生地　穭豆皮　珠菜　茯神　川石斛　鮮藕
溫邪脈小。怕其內閉。
枇杷葉　杏仁　淡豉　栝蔞皮　枳殼　橘紅
脈弦澀。肢麻痰多。陰血頗虧。雖有痰阻。以末治之。
枸杞子　浙江黃菊　茯神　白蒺藜　穭豆淨皮　桑葉
溫侵作咳。
玉竹　南沙參　竹茹　桑葉　川貝母　杏仁
脈數無序。上焦肺氣燥矣。胸臆隱隱痹痛。怕其咳吐痰血。
枇杷葉　蔞皮　杏仁　北梨汁　蘇子　川貝
脾呆胃鈍。濕熱內蒸。小溲渾濁。下溢白沃。當從中治。
焦術　川連　穀芽　荷葉蒂　神麯　廣皮　木瓜　炙甘草
此敗精凝瘀為淋。法宜通泄。

<h2>虎杖散</h2>
脈弦腹痛。便泄不爽。此下焦陽微。陰濁僭逆使然。
胡蘆巴　萆薢　桂心　巴戟天　青皮　茯苓
脈歇。陽傷陰乾。便泄腹膨。宜節食物。

<h2>真武湯</h2>
食飲下咽。必咳逆。方爽能納。屬噎格之漸。
枇杷葉　蘇子　蔞仁霜　旋覆花　茯苓　廣橘紅
食下拒納。左脈弦數。此屬噎格。
旋覆花　半夏　薑汁　代赭石　茯苓　川連
溫邪鬱於肺衛。咳嗽音嘶。脈微。

<h2>瀉白散</h2>
脈弦而澀。肝陰頗虧。中氣亦弱。肝胃同治。
何首烏　茯神　制白蒺藜　桑椹子　川石斛　杞子　浙江黃菊　建蓮肉
左脈數。
熟地　川石斛　茯神　麥冬　旱蓮草　女貞
腹鳴。漸有脹滿之勢。小溲不利。
熟地　茯苓　桂心　山藥　牡蠣　澤瀉　牛膝　丹皮
三瘧。食下少運頭脹。
歸身　白芍　陳皮　茯苓　大棗　焦術　炙草　柴胡　生薑
脈微不耐按。真元已憊。何暇理邪。症危不易圖治。

<h2>真元飲</h2>
木鬱泄之。

<h2>越鞠丸</h2>
此勞傷營衛。寒熱時作。心悸胸痛。怕其失血。
小建中湯加芍加牡蠣
溫邪咳嗽。
薄荷　連軺　黑梔　花粉　桔梗　生草
酒客挾濕發熱。疹未宣達。濕溫內郁。蒸黃脘痹。法宜和之。
茵陳　廣白　連皮　豆卷　桔梗　生草
久利盜汗。噁心形凜。肌發紅點如癮虛中挾邪耳。
穀芽　木瓜　半夏曲　茯苓　廣皮　荷葉蒂
動怒陽升血發。
生地　山漆汁　川石斛　茯神　穭豆皮　花蕊石
脈弦滑。
痰飲內阻。左肢麻木。瘧後致此。由伏濕未淨。升降之機失司。是以釀為濁邪耳。
生於術　半夏　橘紅　白蒺藜　枳實　茯苓
肺脾氣失肅降之司。食下嘔逆。吐出瘀濁。氣宣血自和。
枇杷葉　蘇子　紫菀須　降香汁　枳殼　白桔梗
喜飲熱酒。
胃絡積熱血瘀。中脘痹痛。穀食漸減。脈來弦澀。年已望五。最慮營枯氣結。他日有關格之患。

<h2>半夏延胡酒法丸</h2>
脾弱少運。食下䐜脹。
焦術　廣木香　人參　茯苓　廣皮　砂仁殼
形寒咳嗽。脈小。
杏仁　桂枝　生薑　炙草　花粉　大棗
氣弱神倦食減。
穀芽　半曲　新會　茯苓　木瓜　煨姜
噦逆脈弦。胃虛木乘使然。
半夏　木瓜　川石斛　茯苓　穀芽　廣皮白
脈小肢麻。屬陽微失護。痰飲內阻。日久有類中之患。

<h2><br>朮附湯</h2>
年十九。
形貌偉然。火升失血。向有夢泄。顯是少陰腎真空虛。陽浮失守。沖激陽絡使然。
腎主封蟄。宜固之攝之。而藥餌草木。即血肉有精亦難克溢有形之陰。究竟全賴自知利害。葆真為第一要義。
熟地　阿膠　天冬　女貞子　元武版　湘蓮　珠菜　牡蠣　海參膠　旱蓮草　茯神　山藥　霍斛　穭豆皮
動怒氣逆。作咳脘悶。
枇杷葉　蘇子　鉤藤　廣橘紅　茯苓　桑葉
血溢暗耗。奇經失護。心中如焚。肢節交冷。
生地黃　天冬　阿膠　桂元肉　柏子仁　當歸身　白芍　丹皮　枸杞子　穭豆皮　茯神　棗仁
久利。脈澀腰痠。
鹿角霜　川續斷　禹餘糧　紫巴戟　赤石脂　椿根皮
血瘀胸痹。恐暴湧汗泄則脫。
半夏　茯苓　閩姜　延胡索
食下䐜脹脘痞。
半夏　茯苓　枳實　乾薑　橘紅　肉桂
氣鈍失運。食下則脹。大便不爽。

<h2>香砂枳朮丸</h2>
宣肺降胃。以理氣逆。
半夏　黑梔　枇杷葉　橘紅　茯苓　土蔞皮
脈微陽傷。三瘧形浮。

<h2>真武湯</h2>
久瘧。宜和營衛。
茯苓　炙草　煨姜　桂枝　白芍　南棗
且和胃氣。補中姑緩。
穀芽　半曲　益智仁　茯苓　廣皮　宣木瓜
寒侵疝逆腹痛。
川楝子　荔枝核　茯苓　大橘核　小茴香　桂木
衛陽怫鬱。形冷咳嗽。
苦杏仁　大桂枝　生薑　炙甘草　天花粉　大棗
易感客邪。
肺衛虛耳。而脈細澀。少陰腎精亦虧。當以培補為妥。刻下且以滋養柔金。清肅衛熱。
生甘草　川貝母　玉竹　南沙參　地骨皮　白糯米　桑葉
溫邪挾食。咽痛腹疼。
桑白皮　紫蘇梗　枳殼　廣橘紅　白通草　桔梗
益陰固精。
熟地　茯神　湘蓮　左牡蠣　穭豆皮　苦參
左脈弦澀。
心營暗耗。心陽不寧。寤多寐少。心悸怵惕。靜養為主。
淮小麥　柏子仁　丹參　酸棗仁　建蓮子
暫清上焦溫邪。
桑葉　玉竹　川貝　南參　花粉　茯神
左脈弦。

<h2>真武丸</h2>
脈微。
熟地　天冬　茯神　人參　霍斛　杞子
脈弱帶數。真元頗虧。內熱咳嗆。
熟地　天冬　穭豆皮　茯神　北參　霍石斛
氣逆呃忒。宜降肺胃。
茯苓　半夏　枇杷葉　橘白　枳殼　旋覆花
濕積脾困。便溏腹痛。
厚朴　陳皮　砂仁殼　茯苓　麥芽　陳神麯
沖氣上逆。宜攝下焦。

<h2>桂七味丸</h2>
兩尺空大。嗽逆。行動氣急。當攝下焦。

<h2>都氣丸</h2>
身痛形凜。

<h2>栝蔞桂枝湯</h2>
脈弦。脅痛繞脘。得飲食則緩。營氣困耳。治以辛甘。
桂枝　川椒　白蜜　煨姜
由頭痛致目昏脘悶。屬肝火怫鬱。陽明氣逆為病。

<h2>疏肝散</h2>
瘧傷脾陽。脘悶少運。脈細。法宜溫理中焦。
焦術　神麯　廣皮　茯苓　穀芽　煨姜
濕痰內阻。脘悶不爽。大便溏泄。
益智　廣皮　廣木香　茯苓　厚朴　砂仁末
心陽內燔。
導赤散加赤苓
色萎。脈弦數。營損之象。益以甘緩。
當歸　炙草　煨姜　茯苓　廣皮　南棗
瘀行後宜益正氣。戒酒為要。
焦術　廣皮　炙草　建蓮　茯苓　穀芽　木瓜　米仁
脈微。久泄瘕聚。

<h2>四神丸</h2>
食物失宜。下利更甚。
益智　胡蘆巴　青皮　茯苓　炮老薑　蓽茇
有年氣弱。食下少運。左脈弦勁。肝邪僭逆。將來恐有關格之患。
煨姜　宣木瓜　人參　茯苓　半夏曲　陳皮
嗽逆不得臥。短氣脈澀。
杏仁　粗桂枝　半夏　生白芍　茯苓　淡乾薑　炙草　五味子
積著於胃。脘中痹痛。高年宜和不宜攻。
姜渣　麥芽　茯苓　厚朴　延胡　半曲
痰厥頭痛。
半夏　吳萸　乾薑　茯苓
食物失宜。冷著於中。胃痛復作。先宜理之。
半夏　茯苓　麥芽　煨姜　橘紅　蘇梗
溫邪作咳。脈弦數。恐咳傷陽絡失血。
桑葉　杏仁　花粉　川貝　生草　南參
食下拒納。
必嘔出完谷方爽。味酸。二便不爽。此肝邪上逆。陽明不降使然。
人參　茯苓　乾薑　半夏　枳實　川連
此肺痹為嗽。音嘶。莫作損怯治。
補肺阿膠湯加桔梗
水液上泛。形浮嗽逆。無如不獨陽微。陰亦為之虧矣。用藥之難以圖功在斯。

<h2><br><br>茯苓桂枝五味甘草湯</h2>
陽微飲逆。咳嗽嘔惡。

<h2>真武湯</h2>
溫邪發熱。咳嗽咽痛。
玉竹　白沙參　桑葉　川貝　南花粉　梨汁
肺氣不宣。陽明少降。胸悶時作時止。所謂上焦如霧耳。
杏仁肉　米仁　廣橘紅　白豆蔻　茯苓　枇杷葉
產後營虛寒侵。身痛形凜。
當歸桂枝湯去芍加茯苓
肝陰有虧。厥陽內燔。
鱉甲　丹皮　生地黃　白芍　青皮　穭豆皮
噎格難治。
半夏　茯苓　生薑汁
食滯。下利腹痛。
厚朴　穀芽　煨姜　陳皮　半曲　枳實
肝風痙厥。今色萎脈軟。氣漸餒矣。宜甘緩益之。不必見病治病。
人參　牡蠣　淮小麥　茯神　龍骨　真飛金
溫邪咳嗽。頭脹鼻塞。
薄荷　象貝　桑白皮　桔梗　杏仁　生甘草
脈數。失血咳嗽。
熟地　北五味　茯神　芡實　湘蓮　甜北參　山藥　牡蠣　天冬　人乳粉　阿膠　麥冬
脈澀。
左肢麻。脅痛不能左眠。大便溏泄。此腎真空虛。木少涵養。厥陽沖擾。陽明失闔使然。無如乏力用參。惟攝少陰而已。

<h2>桂七味丸</h2>
下虛濕著。腿軟無力。
杜仲　虎脛骨　巴戟　木瓜　白蒺藜　萆薢
鬱氣不宣。胸悶噫氣。
鬱金　枇杷葉　半曲　枳殼　廣橘紅　茯苓
兩尺空大。少陰空虛。食下少運噫氣。亦腎為胃關之義。
菟絲餅　胡蘆巴　茯苓　砂仁末　益智仁　廣皮
咳嗽音嘶。脈細。宜攝少陰。

<h2>貞元飲</h2>
病後葷酒太早。脾陽受戕。濕伏成泄。濕勝則濡泄是也。
茆術炭　砂仁殼　廣皮　厚朴　塊茯苓　大腹皮　豬苓　澤瀉
利止。腹痛未減。大便不爽。
大茯苓　山楂炭　青皮　淮麥芽　廣橘紅　桂心
陽明絡虛。風邪乘之。頭痛。顴頰偏右皆木。將來必致損目。
黃耆片　於潛術　茯苓　防風根　明天麻　炙草
寒熱咳嗽身痛。
栝蔞桂枝湯去芍加杏仁
陰弱。風溫作咳痰血。
玉竹　花粉　白沙參　茯神　川貝　甘蔗汁
動怒肝氣上逆。脘痛有形攻觸。
川楝　麥芽　茯苓　青皮　香附　橘紅
茹素營氣不長。咳嗽妨食。天癸漸斷。恐延乾血。
黃耆　炙草　茯神　歸身　大南棗肉
少陰空虛。
沖氣上逆。臥則咳嗆。咽乾隱隱燥痛。少陰之脈循喉嚨。陰少上承。陽乃亢耳。
熟地　女貞子　金釵川斛　天冬　人中白　糯稻根鬚
陽傷挾邪。形凜發熱咳嗽。脈帶歇。恐喘急。
杏仁　粗桂枝　生薑　茯苓　炙甘草　大棗
脈微按之數。
咳嗽。食下便溏。此陰損及陽。殊不易復。須胃強能納。庶可撐持。
六君子湯去半夏加白芍
漏瘍血液下滲。氣弱形寒發熱。

<h2>貞元飲</h2>
產後惡露不行。腹痛脘悶。法宜兩和氣血。
香附　丹皮　茺蔚子　延胡索　澤蘭　楂肉　穭豆皮　柏子仁
肺飲不得臥。
旋覆花　米仁　杏仁　白芥子　半夏　茯苓
氣弱神倦妨食。耳鳴。
人參　當歸　炙甘草　煨姜　茯苓　半夏　生穀芽　大棗
脈弦。
茯苓　炙草　南棗　桂枝　廣皮　煨姜
嗽減。自汗口乾。
玉竹　茯苓　南參　骨皮
白糯米泡湯代水
陽困失曠。胸悶腰痛。

<h2>苓薑朮桂湯</h2>
絡傷失血。脈弦而虛。恐其難耐夏熱。
熟地　牛膝　花蕊石　大淡菜　茯苓　藕節　穭豆皮　川斛
陰寒下著。腹痛形寒。
吳萸　桂枝　茯苓片　泡淡生乾薑
久嗽音嘶失血。
糯稻根鬚　元參　雞子白　金釵川斛　川貝　南沙參
溫邪上郁。咳嗽頭重。
杏仁　米仁　橘紅　白旋覆花　蔞霜　桑皮
噎格脈弦。胃氣空也。乏力用參。如之何圖功。
半夏　煨姜　旋覆花　茯苓　南棗　代赭石
左尺空虛。
菟絲餅　胡蘆巴　茯苓　巴戟天　砂仁末　橘紅
陽失流行。胸背痹痛。
桂枝　茯苓　薑汁　白蜜
精濁日久。咽乾脈細。

<h2>滋腎丸</h2>
此傷於腎精不能封蟄。
肝陽化風不寧。由沖海上逆。衝突無制。心悸身若溶溶無定。是病靜養葆真。調理經年乃復。
熟地　人參　茯苓　龍骨　牡蠣　飛金
飲阻陽郁。形凜背痛。
杏仁　茯苓　炙草　桂枝　米仁　生薑
陽困不宣。脘脹少運。二便不爽。法宜溫理中陽。
厚朴　橘白　生乾薑　半夏　茯苓　大枳實
陰弱氣怯。頭暈肢冷。食下少運。甘溫益之。
菟絲餅　茯苓　甘草　穀芽　半夏曲　當歸　廣皮　煨姜
腸紅日久。
年已六旬。不獨營傷。氣亦耗矣。是以食下少運。神倦形萎。日就其衰耳。大凡益營護陽。古法當以甘溫主議養營法最合。當遵之。
養榮膏
風濕相搏。形浮咳嗽。
杏仁　米仁　木防己　桂枝　茯苓　生薑皮
脈細而澀。脘痛食下拒納。乃血格之候。症重。
枇杷葉　蘇子　桃仁　鬱金汁　橘紅　茯苓
陰虧陽亢。失牙血宣。
熟地　龜板　淡菜　女貞子　天冬　川斛　茯神　旱蓮草
風溫阻於上焦。頭脹咳嗽身痛。
杏仁　蘇梗　象貝　桔梗　連軺　花粉　桑皮　通草
少陰不納沖氣咳嗽咽乾。

<h2>都氣丸</h2>
不飢脘悶。漾漾欲吐。原屬少陰空虛。刻下宜和中焦。
穀芽　半曲　川斛　茯苓　木瓜　廣皮
少陰陽虛。飲逆喘急。不得臥。脈微。法宜溫納。
桂苓五味甘草湯加胡桃肉
肝陽上冒。齒痛腮腫。
生地　丹皮　人中白　川斛　黃柏　赤茯苓
脾陽困頓。飧泄腹痛。
丁香　蓽茇　白茯苓　炮姜　廣皮　益智仁
久嗽。失音咽痛。火升足冷。屬少陰不潛耳。
熟地　萸肉　北五味　丹皮　山藥　茯苓　苦黃柏　知母　桂心　澤瀉　青鹽　牛膝
陽升不納。項腫足冷。法宜溫納。

<h2><br>桂七味丸</h2>
努力絡傷。失血脅痛。
生地　茜草　杜牛膝　茯苓　丹皮　穭豆皮
邪退陰虧。小溲不利。
六味去萸加穭豆皮
氣血不調。心悸脘悶。法宜溫之。
當歸　白芍　焦術　炙草　棗仁　茯神　陳皮　柏仁
久嗽食減。
北沙參　麥冬　扁豆　茯神　霍斛
勞傷陽氣。食減腹膨。
生於術　茯苓　廣皮　半夏曲　厚朴　煨姜
心悸。食不甘味。舌苔頗濁。宜和陽明。
北沙參　麥冬　茯神　扁豆　霍石斛
脈澀火升。
食下稍有不適。即漾漾欲嘔。究屬下焦空虛。氣衝無制使然。法宜填攝。
六味丸加湘蓮川斛芡實牡蠣
陰虧陽浮。則為嗽血。如見咳嗽。投以清潤肺藥。恐中戕病劇。
熟地　北五味　海參　天冬　阿膠　北沙參　湘蓮　茯神　河車　霍山斛　山藥　芡實
溫邪作咳。
桑葉　川貝母　南沙參　杏仁　南花粉　大甘草
濕阻氣痹。脘悶不爽。身痛。
杏仁　半夏　茯苓　桂枝　乾薑　木防己
下利日久。腰痛氣墜。
鹿茸　菟絲餅　胡蘆巴　人參　補骨脂　雲茯苓
此懸飲也。
邪戀日久。雖屬絡病。正氣暗傷。是以汩汩有聲。究非全是頑痰竊踞。李士材謂屢攻屢補。以平為期。當遵之。
生牡蠣　白蒺藜　桂心　甘遂　薑黃　麥芽湯法丸
溫邪鬱而不泄。頭痛咳嗽脘悶。
杏仁　花粉　桂枝　炙草　生薑　大棗
雖屬瘀血。
上吐下泄。而中焦氣亦為之暗傷。色萎脈澀。耳鳴神倦。行動氣逆。當治以甘溫益虛。不宜謂其瘀而攻之。
熟地　當歸　茯苓　炙草　遠志　棗仁　柏仁　建蓮
虛風內煽。收之攝之鎮之。
熟地　萸肉　茯神　人參　龍骨　牡蠣　飛金　棗仁
溫邪伏於肺衛。
桑葉　川貝　南參　花粉　杏仁　橘紅
陽微。陰濁上干。脘悶氣衝至咽。大便溏泄。議用真武法。

<h2>真武湯</h2>
氣阻脘痹。
枳殼　茯苓　厚朴　半夏　橘白　杏仁
溫邪怫鬱。咳嗽形凜發熱。
栝蔞桂枝湯去芍加杏仁
肝氣怫鬱。脅痛繞及胸背。木鬱達之。
鉤藤　桑葉　黑鬱金　橘紅　茯苓　土蔞皮
邪伏少陽為瘧。頭脹口苦渴飲。
小柴胡湯去參
下焦空虛。厥氣上逆。喘急短氣。

<h2>桂都氣丸</h2>
脈澀。
少腹症積。不時攻逆作痛。心中嘈雜。症積痹在血分。宜攻宜泄。第營血頗虛。只宜養之和之。
旋覆花湯加桃仁柏子仁穭豆皮
形浮嗽逆痰血。宜降肺胃。
旋覆花　蘇子　半夏　枇杷葉　米仁　茯苓
脈弦飲也。飲阻則陽郁。是以背痛形凜。宜以溫藥和之。
杏仁　桂枝　白芍　乾薑　茯苓　半夏　炙草　北五味
脘痛得熱飲則止。胃陽困耳。

<h2>高良薑延胡索紅棗皮煎湯丸</h2>
血止身痛。左脈尚弦。
細生地　藕　牛膝　穭豆皮　茯神　川斛
食物失宜。脘悶便溏發熱。
枳殼　半曲　桑皮　黃芩　桔梗　橘紅
嘔惡拒納口苦。

<h2>旋覆花代赭湯</h2>
肝邪擾中。陽明不宣。妨食䐜脹。苦辛泄降為主。
香附　川芎　半曲　橘紅　黑梔　白芍　茯苓　麥芽
癉脹陡然吐血。血後脹亦不減。此肝沖逆陽明胃府受困。乃虛之實候也。難治。
青皮　香附　雞肫皮　茯苓　大麥芽　香圓皮
左脅癖積。大便艱澀。胃絡痹耳。
半夏　生薑渣　枳實　杏仁　栝蔞實　大麥芽
三陰交虛。法宜填攝。
熟地　北五味　川石斛　杜仲　茯神　線魚膠　菟絲子　芡實　山藥　金櫻子　湘蓮實　沙苑
食下氣噫胸痛。脈澀。此血阻氣痹。乃高年噎格之漸。未易調理。
蘇子　枇杷葉　土栝蔞皮　桃仁　廣橘紅　降香濃汁
濕飲內阻。焉得不咳。
杏仁　大半夏　粗桂枝　米仁　塊茯苓　木防己
脅痛繼而失血。
仍屬絡瘀。但氣逆欲喘。背惡寒心中熱。診脈左弦。究屬少陰不藏。肝陽擾絡使然。切勿攻瘀。重虛其虛為要。嗜如酒漿。尤宜禁忌。
熟地　大淡菜　牛膝　茯神　穭豆皮　桃仁
努力絡瘀。氣痹發黃。日久有失血之累。
丹皮　香附　大麥芽　黑梔　茯苓　淡竹葉
嗽不減。左脈弦。
玉竹　川貝　南沙參　地骨皮　生草
白糯米泡湯代水
脘爽便泄。宜和中焦。
半曲　木瓜　穀芽　茯苓　廣皮　香附
嗆而欲嘔口乾。
北參　扁豆　麥芽　茯神　霍山石斛
經漏日久。猶然腹膨氣激塊下氣腥。此血去過多。厥陽無制耳。
黃牛角䚡　真陳墨　人參　白薇　烏賊魚骨　血餘膠　艾炭　川斷　椿根白皮　陳棕炭　阿膠　薑炭
陡然嘔吐。
繼作頭旋。身若溶溶如坐水中。是下焦空虛。入春氣泄。厥陽直冒。不克交入陰中。
乃虛候也。第病已一月。猶然脘悶不飢。食不甘味。陽明胃氣受肝戕賊。困頓不能升降致此。且兩和之。
旋覆花　代赭石　人參　白茯苓　廣橘白　半夏
脈弦勁。
川石斛　左牡蠣　熟地　大茯神　穭豆皮　丹皮
濕積。
溫中不應。據述腿浮行動氣逆。少陰之陽式微。陰濕亦為僭逆矣。即脾陽亦頓命門真火燠之。

<h2>真武湯</h2>
寒起四末。舌白脘悶。溫其脾陽。
草果仁　製附子　生薑　白茯苓　烏梅肉　廣皮
腰痛如折。腎將憊矣。
枸杞子　肉蓯蓉　附子　生杜仲　穿山甲　鹿茸
高年二氣交衰。水泛嗽逆。腹膨腿浮。

<h2>真武湯</h2>
陽升牙宣。宜攝少陰。
大補陰湯加人中白
精濁咽乾。攝陰為主。
熟地　女貞子　湘蓮　牡蠣　茯神　金櫻子　芡實　苦參
目澀耳鳴精濁。皆屬肝腎虛。
熟地　枸杞子　女貞　葳蕤仁　磁石　北五味　川斛　巨勝子
濕阻化熱。咳嗽渴飲。
蘆根　白通草　浙苓　杏仁　桑白皮　米仁
濕邪戀於上焦。
薄荷　生甘草　連軺　象貝　桔梗白　杏仁
風溫襲於上焦。發熱頤腫。
薄荷　牛蒡子　馬勃　桔梗　鮮蘆根　連翹
陽傷飲逆。喘急形浮。

<h2>真武湯</h2>
中脘痛痹。不時有形攻逆。且頻頻遺泄。此營虛氣結絡痹。法宜益虛和之。
當歸　桂心　炙草　茯苓　白芍　新會
久瘧傷陰。陽偏絡松。嗽逆痰血。法宜益陰。
熟地　茯神　真阿膠　川斛　淡菜　穭豆皮
形豐脈小。
的是陽氣外越。陰濕下著。腿浮痠痛。在法自宜溫陽泄濕。無如陽氣外越。溫藥素所不宜。諒未能下達耳。
白朮　附子　云白茯苓　川萆薢　米仁　牛膝　金毛狗脊　晚蠶砂
溫邪作咳。誤以辛溫表散。音失咽養。

<h2><br>補肺阿膠湯</h2>
虛風漸熄。
熟地　萸肉　棗仁　龍骨　人參　茯神　飛金　牡蠣
咳嗽盜汗。責之陰弱氣浮。溫邪乘虛襲之。
玉竹　南沙參　霍石斛　茯神　川貝母　地骨皮
夢泄盜汗。左脈弦數。臟真內虧。陽浮不潛。
熟地　左牡蠣　真龍骨　白茯神　人參　湘蓮子　桑螵蛸　北五味
胃虛木乘。氣逆吞酸。頭旋腰痛。
北參　左牡蠣　川石斛　茯神　淮小麥　穭豆皮
吞酸脘脹。
人參　製半夏　吳茱萸　枳實　茯苓　淡乾薑　廣橘皮　川連
兩尺空大。少陰自虛。陰虛則生內熱。
生地　穭豆皮　人中白　元武版　茯神　川石斛　女貞子　旱蓮草
陰虧絡痹。
熟地　穭豆皮　桃核仁　茯神　川石斛　山楂炭
陰不上承。
咽痛音喝。柔金燥矣。金燥則陰何由而生。謂其延成肺痿。理固然也。
生地　雞子白　人中白　元參　南沙參　元稻根鬚
復脹色萎。脈弦氣急。非胃府病。乃下焦陽衰也。與前脹滿迥異。

<h2>少陰附子湯</h2>
腹痛溺赤。大便不爽。
香附　青皮　麥芽　黑梔　赤苓　楂肉
此木火挾痰上冒。清陽被其矇昧。頭旋嘔惡。莫作虛陽治。
竹茹　半夏　橘紅　枳實　茯苓　川連
肺氣室痹。胸悶咳嗽。不忍穀食。
旋覆花　橘紅　杏仁　冬瓜子　蘇子　薏米
久嗽用肺藥不應。脈數。金水同治。
熟地　生地　北沙參　天冬　麥冬
陰不固攝。夢泄腸紅。
熟地　炙甘草　北五味子　芡實　茯神　淮山藥　黑殼建蓮　白芍
勞傷挾邪。發熱形凜。

<h2>杏仁桂枝湯</h2>
脈長鼻衄。陽升使然。
大補陰湯加人中白
脈動搏且長。
相火偏熾。陰分失固。咳嗆痰血。最易成損。全在自知病因。勿妄欲念。恐心動精搖耳。
補陰湯加二至丹皮川斛
肝痹氣結。營虧。腸紅食減身痛。
當歸　白芍　茯苓　柴胡　焦術　陳皮　炙草
悲哀太過。心脾交傷。奇經遂爾失護。帶下赤白。心悸少寐。
鹿角霜　建蓮　血餘膠　白茯苓　白薇　桑椹子
兩尺微細。
腿腫。春夏氣泄。濕蒸腫盛。乃地氣上升耳。通陽一定至理。
白朮　茯苓　薏苡仁　牡蠣　附子　萆薢　木防己　澤瀉
夢泄溺數。

<h2>豬肚丸</h2>
溫邪侵於上焦。咳嗽舌乾。
桑葉　川貝　桔梗　花粉　杏仁　連軺
風溫發熱。
薄荷　花粉　杏仁　枳殼　桔梗　連軺
濕蒸氣泄汗多。
於朮　半夏　煨姜　茯苓　廣皮　木瓜
脾陽不振。食少神倦。
焦術　陳皮　穀芽　歸身　茯苓　半曲　炙草　白芍
濕阻陽郁。
桂枝　杏仁　薏苡仁　茯苓　厚朴　木防己
肝積攻逆。脘痛肢冷。
吳萸　桂枝　小青皮　茯苓　麥芽　川楝子
飲邪咳嗽。
半夏　橘紅　旋覆花　茯苓　米仁　枇杷葉
夢泄。脈虛尺微。
茯苓　遠志　線魚膠　沙苑　湘蓮　熟地炭
濕積。下利腹痛。
茆術　廣皮　益智仁　茯苓　厚朴　廣木香
脘痛脈弦。
吳萸　桂枝　延胡索　茯苓　白芍　川楝子
有年陽衰飲干。咳嗽形凜。
杏仁桂枝湯去芍加茯苓
肝陰素虧。動怒陽升血發。
生地　茯神　穭豆皮　鮮藕　北參　霍石斛
血乏。不飢喜飲熱湯。小腹冷。且益胃陽。佐以調營。
當歸　穀芽　炙甘草　茯苓　新會　半夏曲
血菀氣痹。寒熱日加。產後致此。當慎加調理。
當歸　白芍　茯苓　橘紅　丹皮　青皮　半曲　麥芽
治痰之標。宜理中焦。

<h2>枳半橘術丸</h2>
兩尺空大。寐則汗泄。食下少運。

<h2>八味丸</h2>
右脈尚弦。
玉竹　扁豆皮　霍山石斛　茯苓　川貝
白糯米泡湯代水
脈弦。頭旋噁心。
人參　厚枳實　川黃連　橘紅　茯苓　半夏　吳茱萸　石決明　竹瀝薑汁法丸
格不能食。幸大便溏泄。且治少陰。

<h2>金匱腎氣丸</h2>
胃逆不降。食下嘔惡。
吳萸　茯苓　半夏　川連　枳實　乾薑
下焦不納。沖氣咳逆。
茯苓桂枝五味甘草湯加胡桃肉
時病後不飢妨食。舌微黃。宜和胃氣。以泄餘邪。
大麥仁　半夏曲　大豆黃卷　金石斛　白茯苓　廣橘皮白
腿軟頭眩。脈細。
大熟地　製附子　肉蓯蓉　巴戟天　枸杞子　白茯苓　白牛膝　川石斛
陽微少護。形寒惡風。肩膊酸。宜辛溫和之。
川桂枝木　生於術　泡淡生乾薑　茯苓　
脈弦。

<h2>桂苓五味甘草湯</h2>
脈弦虛。
人參　益智　廣皮　茯苓　木瓜　半曲
右寸大。
玉竹　南參　川貝　茯神　桑葉　生草
左脈數。
按之無序。陰虧陽動之象。日久恐有失血之累。但鼻血咳嗆項核。先宜清理上焦。
桑葉　南沙參　夏枯草　川貝　白花粉　生甘草
久嗽氣逆。

<h2><br>茯苓桂枝甘草大棗湯</h2>
血虛身痛。
當歸　浙菊花　霜桑葉　茯苓　巨勝子　柏子仁
氣阻脘痹不飢。
枳殼　炒麥芽　半夏曲　橘紅　老蘇梗　白茯苓
肝胃同治頗應。但脈數。耳鳴夢泄。當填補下焦。
磁石六味加湘蓮芡實遠志龜板
左脈數。
渴飲晡熱。臟陰失守。陽浮外泄。虛損致此。最不相宜。恐夏氣泄越。陰愈耗也。
熟地　真阿膠　元武版　天冬　雞子黃　女貞子
脈數無序。
色萎。形瘦身熱。臟陰損矣。急急防維。勿忽視之。

<h2>人參固本湯</h2>
氣痹。脘悶咳嗽。
杏仁　枇杷葉　化橘紅　枳殼　白桔梗　白茯苓
久嗽。左脈弦。
生地　川貝母　麥門冬　霍斛　南沙參　真阿膠
勞力絡傷。延久失血。
枇杷葉　冬瓜子　土蔞皮　杜蘇子　薏苡仁　旋覆花
水濕外侵。陽郁不宣。腹痛下利。症恐轉重。
吳萸　附子　丁香　茯苓　乾薑　廣皮
溫侵嗽盛。
清之是適。而脈微澀。形瘦食少。真元頗虧。年未及五。乃未老先衰之象。
玉竹　桑葉　白沙參　川貝　霍斛　甘蔗汁
食下格拒。痰涎泛溢。脈來歇。此陽氣不宣。痰濁上阻使然。

<h2>小半夏湯</h2>
陽微不振。瘧發不已。
於朮　茯苓　煨姜　附子　廣皮　益智
陽明不降。寐則火升齒痛。
金斛　廣皮　半曲　茯苓　木瓜　米仁
左脈弦數。
熟地　湘蓮　元武版　茯神　天冬　麥冬　川石斛　阿膠　女貞　北參　海參膠　珠菜
陽微失護。形凜背痛。
桂枝　茯苓　生薑　附子　炙草　大棗
久嗽氣逆。

<h2>茯苓桂枝五味甘草湯</h2>
久嗽腹膨。宜理少陰。
六味湯加車前牛膝
身復發熱。咳嗽轉盛。
桑葉　川貝　杏仁　南參　橘紅　花粉
脈緩。
生於術　附子　煨姜　桂枝木　炙草　南棗
溫邪怫鬱。發熱腮腫。
牛蒡子　杏仁　枳殼　連軺心　桔梗　薄荷
勞傷致身熱。陰耗甚矣。夏暑炎蒸可慮。
北沙參　熟地　阿膠　川石斛　麥冬　茯神
脈弦勁。咳嗽。宜攝臟陰。
北沙參　阿膠　熟地　天門冬　麥冬　茯神
左脈弦。
茯苓　附子　牡蠣　乾薑　桂枝　白芍
脈小。

<h2>附都氣丸</h2>
膝痛如烙。下虛。濕熱襲於經隧使然。
金毛脊　杜仲　米仁　虎脛骨　黃柏　萆薢
腸紅尾痛。責在下虛。
鹿角霜　熟地　沙苑　生杜仲　巴戟　蓯蓉
少陰素虧。濕熱下注。溺為渾濁。議用鹹苦堅泄陰濕法。
左牡蠣　赤苓　黑豆皮　白苦參　遠志　粉萆薢
左脈弦數。咽痛如梗。
細生地　射干　川貝母　南沙參　元參　霜桑葉
形盛脈微。
陰濁內盛。陽困不宣之象。食下䐜脹。中脘時作脹痛。陽以通為運。陽氣流行。
陰濁不得上干矣。所謂離炤當空。陰霾消散是也。而久痛非寒。偏於辛熱剛愎。又非所宜。惟和之而已。

<h2>外臺茯苓丸</h2>
心虛。
笑不休。良由曲運神思。心營暗耗。心陽化風內鼓。恐延心風病。以病論之。何必讀書。
人參　淮麥　建蓮　炙草　茯神　龍齒　棗仁　辰砂
背為陽。四肢亦清陽司之。陽微則惡風怯冷肢痹矣。
於朮　桂枝　生薑　附子　炙草　大棗
腹痛便泄。暫和中焦。
穀芽　半曲　陳皮　茯苓　木瓜　煨姜
產後飧泄。
數月不痊。下焦衝任空虛。清陽下陷。奇經失護使然。法宜溫養。
人參　鹿茸　砂仁　肉豆蔻　巴戟　赤脂　萸肉　菟絲子　建蓮　骨脂　山藥　北五味
脈細澀。帶下赤白。
鹿霜　蓮鬚　禹餘糧　茯神塊　黃絲　白薇　生杜仲　椿根皮
氣因精而虛。乏力用參。何以補氣。
杞子　沙苑　胡桃霜　肉蓯蓉　杜仲　青鹽　巴戟天　羊內腎
左脈弦。
不時神煩。頭旋腰痠。食下少運。此少陰空虛。陽浮不潛使然。藥餌弗宜偏於溫熱。
熟地　牛膝　左牡蠣　茯神　白芍　柏子仁
脈小。
陽未振動。自覺鼻孔涼生。肺開竅於鼻。主乎一身之氣。氣弱陽微。是其徵也。
於朮　茯苓　生薑汁　附子　桂枝　大南棗
痰飲上阻。清陽失曠。背痛心悸。

<h2><br><br>苓薑朮桂湯</h2>
濕熱已泄。宜顧其體。

<h2>虎潛丸</h2>
咽痛暮盛。痰多脈小。午後形凜。水涸陽乃浮矣。

<h2>滋腎丸</h2>
知飢少運。脾陽困矣。
益智　茯苓　砂仁殼　穀芽　廣皮　半夏曲
右寸數。甘溫之品宜緩。
熟地　茯神　旱蓮草　天冬　湘蓮　霍石斛
年已望七。尿血腰痛。此非陰虧陽亢。乃無陰。陽無以化耳。
熟地　天冬　川石斛　阿膠　龜版　穭豆皮
腰痛夢泄。起於勞傷努力。當以溫養下焦。
熟地　杜仲　白沙苑　當歸　茯神　菟絲子
脈數。內熱背痛。
熟地　茯神　女貞子　川斛　龜版　旱蓮草
陰虛陽浮。耳鳴盜汗。
熟地　萸肉　川石斛　磁石　牡蠣　茯神　北五味　天冬
嗽逆沖氣不得臥。此屬下焦不納。水飲上泛使然。

<h2>桂苓五味甘草湯</h2>
陽浮氣逆便溏。下焦陽傷矣。
茯苓　附子　白芍　乾薑　白朮
身痛脈澀。宜和營衛。
當歸　桂枝　白芍　橘紅　秦艽　赤芍　五加皮　炙草
二氣交虛。是以形神困頓。難以名狀。藥餌自宜血肉補之。先以貞元飲益之。

<h2>貞元飲</h2>
陽虛外寒。陰虛內熱。
熟地　當歸　炙草　茯神　白芍　麥冬
氣火上郁。食下噎格。
枇杷葉　栝蔞皮　橘紅　桔梗汁　杜蘇子　米仁
胃逆不降。食下拒納。大便不行。
熟半夏　川黃連　枳實　白茯苓　橘皮白　乾薑
勞傷陽氣。胸背痹痛。
栝蔞薤白白酒湯加半夏杏仁茯苓
氣痹不宣。胸膈不爽。
枇杷葉　桑葉　蘇子　化橘紅　杏仁　栝蔞皮
痿躄。食下嘔惡脘悶。當理陽明。
金石斛　茯苓　橘白　半夏曲　木瓜　穀芽
陰虧陽升。耳鳴少聰。
磁石地黃湯加川斛
不獨陽微飲逆。下焦陰氣亦耗。藥之難以圖功在斯。
白茯苓　桂枝　乾薑　北五味　炙草　白芍
痰飲內阻。陽失流行。食下䐜脹。
白蒺藜　半夏　鉤藤　白橘皮　白茯苓　枳實
溫養下焦
鹿角霜　杜仲　巴戟　桑椹子　羊內腎　枸杞子　蓯蓉　沙苑　白茯神　菟絲子
脈數。
熟地黃　龜版　女貞　天門冬　淮山藥　茯神　白芍　粉丹皮　旱蓮草　牡蠣　湘蓮　海參膠
形寒頭脹身痛。
杏仁　花粉　生薑　桂枝　炙草　大棗
肺熱音嘶。咳嗆痰血。
桑葉　南參　冬瓜子　川貝　兜鈴　南花粉
沖疝裡急腹痛。
法宜溫養。但脈來弦澀。寤多寐少。營陰頗虧。偏於辛熱不宜。
當歸　巴戟　紫石英　茯苓　桂心　柏子仁
勞傷挾邪。形凜發熱。

<h2>栝蔞桂枝湯</h2>
木火鬱於中焦。脘痛嘈雜。

<h2>越鞠丸</h2>
嗽久。形凜心悸。

<h2>貞元飲</h2>
肝逆犯胃。嘔惡脘痛。
川楝子　吳萸　半夏　桂枝木　黃連　茯苓
絡熱失血。
生地黃　丹皮　丹參　穭豆皮　澤蘭　茯神
嘔惡妨食。宜養胃氣。
半夏曲　穀芽　麥冬　川石斛　茯神　廣白
陰虧陽亢。頭旋咽乾。
熟地　川斛　雞子黃　天冬　龜版　白茯神
食下拒納。胠痛脘脹。
川楝子　半夏　川連　吳萸　茯苓　青皮汁
久嗽。形寒身痛。脈浮弦。

<h2><br>茯苓桂枝五味甘草湯</h2>
脈細。
熟地　當歸　川石斛　茯神　炙草　麥門冬
痧後咳嗆。便溏目痛。

<h2>黃芩瀉白散</h2>
肝鬱乘中。中脘按之有形且痛。食下䐜脹。腸紅易怒。

<h2>加味逍遙散</h2>
絡痹。右脅癖積。脈澀。法宜通泄。
鱉甲　丹皮　化橘紅　桃仁　牡蠣　白蒺藜
脈弦。
來去不調。營衛未和。是以不飢。胸臆時痛時止。法宜和之。
當歸　棗仁　柏子仁　半曲　茯苓　炙草　白芍藥　廣皮
左脈尚弦。
生地　阿膠　霍山鮮石斛　天冬　麥冬　杜生雞子黃
脈弦數。
熟地　生地　甜沙參　天冬　麥冬　霍石斛
晡熱。右脈弦大。陰弱伏溫。且養陰和陽。
新鮮地骨皮　麥冬肉　茯神　青皮甘蔗汁　川石斛　知母
痰阻熱蒸。發熱脘悶。
竹茹　半夏　橘紅　枳實　茯苓　桑葉
此痰鬱也。陽失宣達。頭痛眩暈。
於朮　半夏　白茯苓　化橘紅　天麻　竹瀝　白蒺藜　老薑汁
五志內燔。心悸舌糜。宜存陰泄陽。第脈弦澀。不宜過於苦寒。
生地　川連　新燈心　茯神　丹參　赤麥冬
暫清上焦。
蘇梗　橘紅　大象貝　杏仁　桔梗　桑白皮
勞傷背痛。
當歸　茯苓　炙甘草　桂枝　秦艽　白芍藥
肝陰內耗。厥陽易升。是以煩勞則瞀悶齒痛。法宜潛陽熄風。
熟地　茯神　虎脛骨　當歸　蓯蓉　天冬　左牡蠣　牛膝　龜版　青鹽　白芍藥　黃柏
形豐脈微。
陽氣自薄。進以六味地黃。純陰礙陽。是以心悸陽痿。議用通陽。以消陰翳。
人參　遠志　鹿茸　菟絲子　附子　細辛　茯苓　粉萆薢
陽微飲阻。脘悶噁心。
於朮　半夏　橘紅　茯苓　乾薑　枳實
風濕相搏。發熱身痛。
杏仁　桂枝　木防己　米仁　茯苓　大豆卷
血枯經閉。

<h2>烏賊骨丸</h2>
鬱勃肝挹。
右脅氣逆。有形如瘕。腹痛身熱經漏。急為調理。否則恐成郁損。
黑穭豆皮　丹皮　香附　明潤琥珀　澤蘭　楂炭
帶多身痛腹膨。法宜溫養。
新鹿角霜　杜仲　白薇　沙苑蒺藜　杞子　當歸
痰多噁心脘悶。
白旋覆花　鉤藤　黑梔　栝蔞仁霜　茯苓　橘紅
有年陽微。飲逆咳嗽。
杏仁　茯苓　生薑　桂枝　炙草　大棗
冷物傷中。脘痛脈沉。
杏仁　藿梗　半夏　厚朴　枳殼　橘白
久嗽。
肺氣燥劫。食下不降。得飲則適。有年致此。恐噎格之患。
枇杷葉膏
兩尺空大。鼻衄時發。臟陰虧矣。陽失其守。議仿虎潛意。
熟地　北五味　虎脛骨　黃柏　茯神　龜版　肉蓯蓉　川石斛　牛膝　青鹽
胸痹。
薤白　白茯苓　生薑汁　半夏　杏仁
脈弦長。木火偏亢。嗜酒更助其膽熱矣。是以口糜味甜。法宜苦辛泄之。
金斛　黑山梔　白茯苓　桑葉　廣皮白　半夏曲
先寒後熱。
是屬伏邪。體質陰弱。未宜發表。伏邪者、乘虛伏於裡也。當從里越之。春溫篇中有黃芩湯可用。

<h2>黃芩湯</h2>
木火偏熾。
宜存陰泄陽。虛則補其母。實則瀉其子。與存陰泄陽相協。以是定方。
生地　天冬　柏仁　棗仁　穭豆皮　條參　茯神　丹參　川連　真阿膠
高年病後脈歇知飢。營血枯矣。勿以便艱而攻滌。
制首烏　火麻仁　肉蓯蓉　白茯神　枸杞子　白牛膝
食下拒納。此屬噎格。

<h2>小半夏湯</h2>
食下少運便泄。
少腹氣墜。脈細。命門火虛。清陽下陷。日久有腹滿氣急之患。
鹿茸　菟絲子　胡蘆巴　人參　白茯苓　補骨脂
穢氣溷於募原。脘悶噁心。
藿香　杏仁　枳殼　厚朴　半夏　廣皮
嗽逆脈數。肺陰耗耳。恐延肺痿。
北參　霍斛　茯神　麥冬　白扁豆皮
陽微少運。脘不爽利。轉氣則舒。府陽以通為用明矣。
茯苓　厚朴　附子　於朮　澤瀉　乾薑
下焦不納。沖逆咳嗽。煩勞則精濁。
茯苓　炙草　胡桃肉　桂枝　北五味
脈澀不利。夢泄食少內熱。此少陰陰虧。穀氣水濕下注。乃陰虧濕熱之候也。

<h2>豬肚丸</h2>
此濕火上蒸。耳聤脹痛。且溢黃水。先宜清之。而原本屬腎虛。
大豆卷　金銀花　米仁　連軺　綠豆皮　夏枯草　通草　桔梗
脈弦勁。
木火偏亢。逼絡血溢。血失反能食。陽明亦熱矣。議用苦降法。
生地　穭豆皮　茜草　白芍　側柏葉　淡菜
血雖止。脈尚弦數。晨起咳嗆。陰虧陽動不潛使然。靜養為主。
熟地　麥門冬　真阿膠　茯神　川石斛　雞子黃
陽明絡空。風濕乘之。右肢痹痛。且發紅痱。
生耆皮　赤芍　花粉　歸身　桂枝
頭痛脅疼。
小柴胡湯去參
有年陽微失護。客邪觸飲。咳嗽嘔逆。形寒身痛。
杏仁　茯苓　生薑　桂枝　炙草　大棗
虛陽不潛。頭暈時作。
熟地　茯苓　杞子　浙江黃菊　萸肉　牡蠣　牛膝　細川石斛
風火鬱於上焦。鼻流穢濁氣腥。當薄滋味。
薄荷　黑梔　象貝　連軺　花粉　菊花
陰虧陽浮不潛。暮熱不寐。
生地　柏仁　左牡蠣　阿膠　茯苓　料豆殼
陰弱內熱。漸延骨損。
六味湯去萸加白芍九孔石決明料豆殼
營虛心悸。神倦身痛。
熟地　杞子　柏仁　歸身　茯神　杜仲
失血後。脈澀咳嗆。宜養肺胃之陰。
北沙參　茯神　麥門冬　白扁豆　百合　霍石斛
脈弦。身熱從汗泄而解。此屬伏濕。恐其轉瘧。
杏仁　半夏　橘白　厚朴　茯苓　煨姜
痔血。
炒枯六味湯加柿餅炭炒槐花
胃痛過於辛熱開泄。
致尿血淋。今轉為濁。莖尚痛。欲其兩顧。苦無成法可遵。姑理下焦。

<h2>黑珀散</h2>
因外瘍復煩勞。致營衛交損。寒熱咳嗽盜汗。經阻兩月。漸延乾血瘵疾。

<h2><br>小建中湯</h2>
左關弦。
來去躁疾。右細澀。食減。陽明困頓。血液暗耗。日久恐有偏枯之累。此刻當理陽明。
金斛　茯苓　半曲　橘紅　鉤藤　桑葉
溫養下焦。佐泄厥陰。
巴戟天　茯苓　胡蘆巴　菟絲子　川楝子　桂心　小茴香　補骨脂
勞傷肝陽絡松失血。左脈弦。
生地　穭豆皮　藕節　茯神　白牛膝　珠菜
氣不宣達。胸痹。大便不行。
枇杷葉　紫菀　枳殼　土蔞皮　杏仁　桔梗
血後咳嗽。宜益肺胃。
北沙參　麥冬　霍斛　白扁豆　茯神
右關沉澀。左脈弦勁。此木火內亢。陽明絡泣。脘痛嘈雜頭旋。
桑葉　桃仁　黑芝麻　柏仁　紅花　大淡菜
脈弦腹膨。
氣逆動怒致此。肝邪沖逆陽明也。切勿嗔怒。勢恐變幻。慎之慎之。
川楝子　茯苓　化橘紅　大麥芽　青皮　砂仁殼
火鬱發熱齒痛。
薄荷　花粉　黑梔　生草　赤芍
寒暖不調。邪阻肺衛。哮喘痰血。
旋覆花　米仁　橘紅　霜蔞仁　蘇子　浙苓
脾陽下陷。便溏腸紅。

<h2>補中益氣湯</h2>
失血咳嗆夢泄。皆屬下焦不藏。
熟地　北沙參　天冬　旱蓮草　茯神　川石斛　山藥　女貞子
右寸獨大。

<h2>黃芩瀉白散</h2>
飲逆嘔惡。
半夏　乾薑　茯苓
復受客邪。身痛脘悶。
蘇梗　半夏　枳殼　橘紅　杏仁　麥芽
氣阻脘痹。
蘇梗汁　香附汁　枳殼汁　桔梗汁
陽微。濕阻汗泄。

<h2>朮附湯</h2>
咳而嘔逆。脈虛弦。宜益肝胃。
人參　旋覆花　淮小麥　茯苓　代赭石　大南棗
濕鬱陽痹。形凜咳嗽。

<h2>玉竹桂枝湯</h2>
脈細神倦。氣弱也。氣弱則不能統攝。精濁不已。先宜調益心脾。
桑螵蛸　湘蓮　龍骨　遠志　柏子仁　茯神　龜版　人參
調益心脾。用王荊公法。
人參　益智　茯神　炙草　麝香　茯苓　龍骨　遠志　廣木香　辰砂

<h2>滾水法丸</h2>
左脈弦數。
頭重味酸肢冷。病後致此。乃脾陽困頓。木火順乘。陽明少降使然。東垣謂補脾胃必先遠肝木。良有以也。
人參　茯苓　黃連　新會皮　青皮　白朮　半曲　白芍　生乾薑
脈細雖屬少陰空虛。而中焦有伏飲。是以嗽逆嘔惡。先宜理之。
半夏　茯苓　乾薑　秫米煎湯法丸
脈澀淋濁。法宜導火。

<h2>導赤散</h2>
護陽則氣宣矣。
於朮　附子　煨姜　茯苓　桂枝　南棗
陰虧則陽亢。
生地　龜版　芡實　旱蓮草　黃柏　茯神　丹皮　女貞子
咳嗽音嘶。
桑葉　南參　杏仁　川貝　花粉　橘紅
下虛不納。頭旋。食下少運

<h2>桂七味丸</h2>
食物不調。脘脹噫氣。
杏仁　厚朴　蘇子　枳殼　麥芽　橘白
疳積腹痛。形瘦脈虛。勿忽視之。

<h2><br>絳礬丸</h2>
嗽逆嘔逆不得臥。
經謂嗽而嘔者屬胃咳也。此由嗽傷陽明之氣。厥陰肝邪順乘使然。凡女科雜症。偏於肝者居半。即如是病。經一阻則遂劇矣。非泛泛咳嗽之比。
人參　旋覆花　白芍　茯苓　代赭石　南棗
痰血用攝陰藥。穀食漸增。亦是佳境。
熟地　霍石斛　北參　茯神　麥門冬　參山漆
音嘶咽痛。
脈細澀。的是少陰腎真空虛。無以上承使然。切勿煩勞。夏暑炎蒸。宜綠蔭深處靜養為要。
生地黃　大天冬　上清阿膠　雞子黃　霍石斛　元稻根鬚
右寸大。此金燥作咳。莫作飲治。宜以清潤為主。
壯玉竹　南沙參　霍山石斛　川貝母　白茯神　生扁豆白
溫養腎真為主。所謂勞傷腎。勞者溫之之義。
大熟地　枸杞子　杜仲　肉蓯蓉　線魚膠　羊內腎　茯苓　菟絲子　巴戟天　舶茴香　沙苑麋角霜
陽虛自汗怯冷。
於朮　附子　黃耆　滾水泛丸
寒熱脅痛。脈弦。溫邪襲於肝絡。吐血猶可。最怕成癰。
丹皮　桃仁　鉤藤　黑梔　茜草　桑葉
咳嗽失血。左脈猶弦。此努力絡傷為病。
生地　牛膝　穭豆皮　珠菜　茜草　鮮嫩藕
左脈弦。嗽血氣逆。酒客動怒致此。當理肝胃。
金斛　茯苓　白牛膝　米仁　牡蠣　白扁豆
疏肝宣胃。
川楝子　大麥芽　茯苓　生香附　小青皮　橘紅
清上焦氣熱。
桑葉　川貝　蘆根　花粉　杏仁　桔梗
舌黃。脘中未爽。濕阻於中焦。
半夏　白朮　廣皮白　茯苓　乾薑　枳實皮
溫邪作咳痰血。
桑葉　花粉　南沙參　川貝　杏仁　生甘草
咳嗽失血。脈澀。下焦不納。春深氣泄使然。
生地黃　白茯神　穭豆皮　真阿膠　天冬肉　鮮藕汁
此衝任病也。
帶多。血液下滲。厥氣無涵。是以不時氣逆。經事不至。即有乾血之患。
枸杞　白茯神　當歸　沙苑　紫石英　小茴香
熱鬱作咳。溺赤口渴。辛涼泄之。
薄荷葉　象貝　黑山梔　天花粉　連軺　苦杏仁
脈長弦數。陰虧陽不寧靜。食下便溏。亦腎為胃關之義。
六味湯去萸加牡蠣
失血氣逆。咳嗆能食。宜乙癸同治。
熟地　川石斛　牡蠣　天冬　茯神　牛膝
溫邪未淨。脘悶咳嗽。
杏仁　白茯苓　桑皮　半夏　廣橘紅　米仁
下焦不納。咳嗽氣逆。
都氣湯加牛膝川斛青鉛
積寒腹痛。
吳萸　白茯苓　半夏　乾薑
面黃而瘦。腹痛。屬蟲。
使君子肉　雞肫皮　五穀蟲　青皮　白榧子肉　胡黃連　白芍藥　蕪荑　大川楝子　大麥芽
癉脹腹皮反熱。
下體怯冷。是陰盛格陽之象。飲必沸湯。稍溫則腹中不適矣。大小便不利。正屬陽氣不得通行之義。陰邪瀰滿之勢。症非輕小。其勿忽視。
泡淡川附子（五錢）　泡淡生乾薑（一錢五分）
公豬膽汁一個衝入調服。
脈弦而濡。
氣分殊弱。濕熱不能盡泄。不飢少寐。神倦痰多。宜健脾和胃。佐以遠木。
人參　生穀芽　木瓜　神麯　茯苓　新會皮　炙草　川連
九竅不和。皆屬胃不能和。
大麥仁　鮮蓮肉　半夏曲　白茯苓　廣皮白　宣木瓜
脈沉小。久嗽足浮腹膨。少陰之陽已傷。故水飲欲泛。
茯苓　木防己　澤瀉　牡蠣　薏苡仁　桂枝
肺飲嗽逆。胸悶不爽。
枇杷葉　蘇子　薏苡仁　旋覆花　橘紅
癉脹。脾陽困頓。濁陰不泄。得之陰弱之體。最不易治。
茯苓　桂心　紫厚朴　姜渣　白芍　生白朮
濕注跗踵。針之易泄。
米仁　茯苓　木防己　澤瀉　桂枝　粉萆薢
辛涼以肅余暑。
西瓜萃衣　川通草　橘紅　水飛滑石　桑白皮　杏仁
正虛邪盛。瘧甚恐脫。
生益智仁　廣陳皮　知母　生大谷芽　烏梅肉　生薑
暑熱內郁。戰汗始解。否則昏閉狂亂。
川連　厚朴　飛滑石　霍梗　半夏　廣皮白
活血宣筋。
歸身　牛膝　穿山甲　杜仲　乳香　桃仁　生虎脛骨　紅花
暑瘧。先清上焦。
竹葉心　杏仁　連軺　白蔻仁　飛滑石　花粉
陰虧氣熱渴飲。
竹葉心　石膏　麥冬　鮮生地　知母　燈心
暑邪上阻。身熱頭脹。
絲瓜葉　飛滑石　連軺　白豆蔻　天花粉　杏仁
色黃。腹痛便溏。脾弱不運耳。
人參　焦術　廣皮　神麯　茯苓　炙草　白芍　麥芽
一派風濕內郁。怕增腹痛喘急。
杏仁　連軺　木通　白桔梗　桑皮　橘紅　赤芍　淡竹葉
暑必挾濕。且宿有痰飲。濕痰交蒸。身熱為冤。當治以苦辛宣通。
人參　川連　廣白　茯苓　藿梗　半曲
濕阻為脹滿。小溲不利。議開太陽。
帶皮茯苓　澤瀉　寒水石　桂心　生於白朮　椒目　木防己　厚朴
右脈尚弦。
帶皮茯苓　藿香　豬苓　紫色厚朴　廣皮　澤瀉
陰傷陽浮。咳血頭脹。
竹捲心　川貝母　南沙參　鮮蓮肉　天花粉　白茯神
肺熱作咳。鼻衄。

<h2>黃芩瀉白散</h2>
口乾食減。宜養胃陰。不必理痰。
扁豆　川貝　蓮肉　茯神　霍山石斛
暑熱上阻。
絲瓜葉　連軺　橘紅　飛滑石　杏仁　桑皮
宣濕利氣。
絲瓜葉　杏仁　米仁　白蘆根　桑皮　通草
絡傷血溢。
參三七汁　茯神　茜草　生白扁豆　藕節　川石斛
暑濕成瘧。
竹葉捲心　石膏　半夏　飛淨滑石　杏仁　草果
暑風外襲。
鮮絲瓜葉　香薷　桑白皮　杏仁　飛淨滑石　橘紅　川通草　連軺
飢飽不調。中氣已困。暑邪外侵。法宜和之。
鮮絲瓜葉　杏仁　藿香　浙江茯苓　半夏　橘白
腎虛。精滑不固。
熟地　女貞子　金櫻子　荷蓮鬚　芡實　北五味　川石斛　白茯神
脈細數。臟陰下奪。虛損已露。
熟地　霍石斛　鮮藕汁　茯神　鮮蓮子　白扁豆
暑風上阻。頭脹鼻塞咳嗽。
絲瓜葉　桑皮　杏仁　白蘆根　桔梗　薏米
脈仍弦數。
鮮蓮子　烏梅　知母　生穀芽　茯神　木瓜
濕阻。間日瘧。頭痛不渴。
杏仁　藿香　橘白　厚朴　半夏　白蔻
濕阻蒸熱。頭痛脘悶。
藿香　杏仁　茯苓皮　厚朴　豆卷　木防己
氣血不諧。脘痛。經不宣達。
歸身　香附　蘇梗　丹皮　白芍　茯苓　黃芩　楂炭
暑熱侵於上焦。癉熱。頭痛背脹。渴飲。

<h2>桂枝白虎湯</h2>
舌黃脈緩。脾胃之氣呆鈍。濕邪未淨。故不飢。
益智　半夏　橘白　厚朴　茯苓　乾薑
飲邪作咳。
杏仁　桂枝　生薑　茯苓　炙草　米仁
脈細數。咳嗆脘悶。宜清暑邪。
鮮絲瓜葉　厚朴　桑皮　杏仁　飛淨滑石　橘紅　通草　連喬

<h2>保元方案</h2>
濕熱下陷。腹痛泄瀉。
藿梗　神麯　桔梗　廣皮　川連　茯苓　米仁　澤瀉
暑濕未淨。下利頻來。
人參　茯苓　薑炭　炒陳皮　焦術　炙草　木瓜　益智仁
暑濕上阻。頭重脘悶。脈模糊。病勢正在方張。
藿香　杏仁　絲瓜葉　連軺　厚朴　廣橘紅
穢濁未清。中焦氣痹。
杏仁　藿香　廣橘白　厚朴　半夏　生香附
復感暑風。發為風疹。
桑皮　蘆根　桔梗　大力子　薄荷　連軺　赤芍　飛滑石
滯下半載。猶然腹痛。積未盡耳。
熟地炭　歸身炭　炒黃柏　澤瀉　黑豆皮　山楂炭　百制軍　赤苓
脈細。食下格拒。宜理陽明。

<h2>小半夏湯</h2>
暑風上襲。頭重咳嗽。
絲瓜葉　桑皮　杏仁　飛滑石　橘紅　米仁
舌白。頭脹脘悶渴飲。此暑熱上阻耳。
絲瓜葉　桑皮　杏仁肉　飛滑石　通草　白蔻仁
舌苔濁。宜慎食物。
絲瓜葉　藿香　杏仁　橘白　飛滑石　半夏　厚朴　通草
陰火上亢。齦腐牙痛。

<h2>大補陰丸</h2>
暑濕頗盛。頭蒙脘悶。舌黃。
鮮絲瓜葉　厚朴　滑石　半夏　帶皮茯苓　杏仁　黃卷　橘白
理中陽以運飲。

<h2>外臺茯苓飲</h2>
脈大乍小。邪伏於中。宜括痧。再服藥。
連皮茯苓　藿香　陳皮　大生香附　厚朴　澤瀉
暑濕內伏。陽氣怫鬱。肢冷頭汗。脘悶噫氣。
杏仁　半夏　藿梗　豆蔻　茯苓　橘白
脈數。陰虧陽亢。氣逆失血。

<h2>都氣丸</h2>
沖疝。
巴戟　胡蘆巴　川楝子　茯苓　小茴　桂木
暑邪阻於上焦。作之肺瘧。咳嗽渴飲。

<h2><br><br>桂枝白虎湯</h2>
暑熱傷陰。心中猶熱。頭重不飢。
竹葉心　新鮮粗蓮子　茯神　川貝母　硃砂拌麥冬　燈心
下焦陰虛。陽浮不納。耳鳴頭頃欲暈。
靈磁石　川石斛　萸肉　熟地　牛膝炭　女貞子　牡蠣　茯苓
食下拒納。完穀少運。
吳茱萸　淡川附　乾薑　茯苓
氣弱神倦食少。
人參　北五味　茯神　麥冬　鮮蓮子　霍斛
暑熱阻於三焦。
竹葉　飛滑石　杏仁　橘紅　連翹　通草
治利不利小溲。非其治也。

<h2>五苓散</h2>
肢痹。

<h2>蠲痛丹</h2>
瘧邪傷氣。乏力用參。奈何。
生益智仁　宣木瓜　煨姜　炒焦半曲　生穀芽　茯苓
脾弱失統攝之司。便溏下泄。
歸身　人參　炙黑草　木瓜　白芍　焦術　炮薑炭　陳皮
勞傷脫力。能食。

<h2>真元飲</h2>
熱退脘痹。不飢不大便。
杏仁　半夏　連皮　茯苓　厚朴　橘白　炒熟麥芽
風邪作咳。
旋覆　蘇子　川貝母　杏仁　橘紅　蔞仁霜
脈微數。臟陰傷矣。沖氣不納。作為勞嗽。

<h2>都氣丸</h2>
營痹氣弱。右肢不舒。
黃耆皮　片薑黃　煨姜　於朮　當歸身　海桐皮　桂木　南棗
勞傷挾暑。
歸身　半曲　扁豆葉　木瓜　茯苓　炙甘草
瘧止。癉熱渴飲。頭痛脘悶。
絲瓜葉　飛滑石　連喬　杏仁　白通草　橘皮紅　厚朴　花粉
勞傷營衛。咳嗽寒熱。日久有勞損之患。

<h2>小建中湯</h2>
氣鬱脘悶。
枇杷葉　橘紅　鬱金　苦杏仁　枳殼　茯苓
暑邪成瘧。脘悶渴飲。
絲瓜葉　滑石　厚朴　半夏　白蔻仁　杏仁　藿香　橘白
脈細數。
豈有陰精不奪乎。以脈論之。虛損已露。自知病因。保真為要。
水煮熟地　川斛　女貞　天冬　北五味子　茯神　芡實　海參　元武淨版　旱蓮　金櫻　湘蓮
乾血瘵疾。不易調治。

<h2>炙甘草湯</h2>
脘積如覆杯。食下䐜脹噯氣。邪在脾絡耳。恐延中滿。
生白朮　乾薑　厚朴　厚枳實　半夏　茯苓
脾陽困頓。涎沫上泛。
生白朮　半夏　枳實　益智仁　茯苓　乾薑
脈細數。陰氣頗弱。夏暑外逼。食減神倦咳嗆。宜存陰清暑法。
鮮蓮子　霍斛　朱冬　川石斛　川貝母　燈心　茯神
嗽減鼻衄。左脈弦。
細生地　生牡蠣　天冬　川石斛　白茯神　藕汁
久嗽脈數。

<h2>都氣丸</h2>
陰虧內熱。左脈弦數。乙癸同治。
熟地　川斛　茯神　天冬　牡蠣　女貞
暑風作咳。
杏仁　蘆根　通草　桑皮　象貝　米仁
暑濕下利。左脈弦。鼻衄。
藿香　木瓜　炒扁豆　川連　赤苓　廣陳皮
暑熱阻於三焦。
飛滑石　厚朴　木通　淡竹葉　桑皮　苓皮
下焦陰虧。心陽上炎。神煩舌乾。當益陰潛陽。
生地　小人參　棗仁　燈心　天冬　赤麥冬　茯神　川連
暑風作咳。
絲瓜葉　桑皮　杏仁　薏苡仁　橘紅　蘆根
年五十。精神漸衰。宿癖難以攻滌。只宜兩和氣血緩圖之。
白朮（二兩）　茯苓（二兩）　荊三稜（二兩）　白蒺藜（一兩五錢）　青皮（一兩）　厚朴（一兩）　桂心（五錢）　蓬莪朮　大麥芽（一兩五錢）　片薑黃（一兩）
脈弦數。三陰頗虧。法宜填攝。
熟地（四兩）　線膠（三兩）　女貞子（一兩五錢）　龜版（二兩）　茯神（二兩）　沙苑（一兩五錢）北五味（一兩）　湘蓮　青鹽（一兩）　二仙（二兩）　旱蓮草（一兩五錢）
已成關格大症。又乏力用參。難延歲月矣。
白蜜　半夏　生薑汁
肝鬱不疏。腹痛至脘。
川楝　吳萸　生香附　青皮　延胡　川黃連
暑風濕邪夏郁。怯風脘脹。
藿香　杏仁　茯苓　厚朴　半夏　陳皮
暑熱鬱於上焦。
苦丁茶　薄荷　赤芍藥　鮮荷蒂　連喬　黑梔皮
濕熱下注。溺痛淋濁。
黑梔皮　連喬　飛滑石　木通　淡竹葉　赤苓　龍膽草　生草梢
陰弱挾暑。頭脹神倦。
竹葉心　川貝　鮮蓮子　燈草心　茯神　赤麥冬
咳嗆拒納。此肝陽上逆。肺胃不降。病屬胃反。治之非易。
旋覆花　人參　半夏　代赭　乾薑（川連三分泡湯浸炒）
火鬱上焦。齦痛目赤。
竹葉心　連軺　黑梔皮　飛滑石　赤芍　綠豆皮
勞傷陽氣。風侵背痛。
茯苓片　炙草　生薑　粗桂枝　廣皮　大棗
藏真日就削奪。
全賴胃強納穀。精血生於穀食是也。今晨起身熱。上焦未免暑熱留焉。先宜存陰和陽。暑自卻矣。
人參　麥冬　鮮蓮肉　茯神　霍斛　白粳米
便溏下血。議用理中法。
陰弱失守。陽升牙宣。

<h2><br>大補陰湯</h2>
陽微。濁陰有僭逆之勢。膝冷腿浮。肢麻心悸。法宜溫之。
苓薑朮桂附澤湯
病後營衛不諧。不時寒熱。

<h2>小建中湯</h2>
氣阻脘痹發熱。
枇杷葉　半夏　茯苓　生薑汁　杏仁　橘白
暑濕成瘧。脈虛。宜用和法。
藿香梗　半夏　連皮苓　杏仁　橘皮白　木瓜　老生薑
暑熱鬱蒸發黃。分利三焦。亦為正治。
滑石　寒水石　石膏　厚朴　豬苓　連皮苓　草果　杏仁　桑皮　白豆蔻　茵陳　澤瀉
食物宜節。否則恐延脹滿。
穀芽　半夏曲　米仁　廣皮　茯苓　宣木瓜　炙草　砂仁
清養胃陰。
知母　麥門冬　川貝母　霍斛　甜竹茹　嘉花粉
失血色奪。脈弦。恐其食減。
熟地　白扁豆　北沙參　川斛　白茯神　麥門冬
溫熱未淨。不飢妨食。
藿梗　穀芽　半曲　川連　木瓜　陳皮
失血咳嗽。經事不至。漸延乾血。
細生地　穭豆皮　茯神　生牡蠣　川石斛　鮮藕
陽微自汗。
生於術　防風根　煨姜　大南棗　生黃耆　淡附
脈弦數。
細生地　天冬　穭豆皮　清阿膠　茯神　鮮蓮藕
暑傷氣。神倦無力。
黃耆片　炙草　宣木瓜　白茯苓　歸身　鮮蓮子
此屬血格。當宣其絡。
枇杷葉　桃仁　栝蔞皮　枳殼　降香汁　蘇子　鬱金汁　紫菀
飲邪作咳。
苦杏仁　茯苓　白芥子　旋覆花　米仁　橘皮紅
邪阻肺痹。痰腥。漸延肺癰。

<h2>葦莖湯</h2>
久嗽陰傷晡熱。此屬虛損。

<h2>真元飲</h2>
身熱二載。咳嗽咽乾。
玉女煎去牛膝
脈弦澀。體質陰傷。陽浮不潛。咳嗽內熱。法宜填攝藏真。
熟地（四兩）　川石斛（八兩）　牡蠣（二兩）　旱蓮草（二兩）　山藥（二兩）　真阿膠（一兩五錢）天冬（二兩）　北五味（一兩）　茯神（二兩）　女貞子（二兩）　湘蓮（二兩）　麥門冬（一兩五錢）
熱傷胃陰。知飢妨食。頭脹牙宣。
竹葉石膏湯去參夏加知母。
濕盛。飧泄便血。
茅朮　炙草　茯苓　炮姜　木瓜　廣皮
暑濕鬱於衛。背冷。食下少運。
藿香梗　茯苓　陳皮　半夏曲　杏仁　木瓜
頭脹鼻衄。
犀角地黃湯加白茅花側柏葉
暑阻上焦。頭重咳嗽。寒熱似瘧。
絲瓜葉　桑皮　杏仁　飛滑石　橘紅　通草
溫瘧脘悶。
草果　半夏　烏梅　厚朴　橘白　杏仁
食下拒納。此屬反胃。
旋覆花　半夏　吳萸　代赭石　茯苓　川連
溫理陽明。
吳茱萸（五錢）　川椒（三錢）　茯苓（一兩五錢）　附子（一兩）　乾薑（七錢）　
暑邪發熱脘悶。
絲瓜葉　藿香　滑石　連軺　白蔻仁　杏仁　厚朴　橘白
此新受暑風。鬱於腠理。與宿糕無涉。
細香薷　連軺　杏仁　飛滑石　橘紅　川通
邪鬱於肺。咳嗽痰稠。
桑白皮　杏仁　橘紅　川貝母　花粉　桔梗
沖氣嗽逆。宜治少陰。

<h2>茯苓桂枝五味甘草湯</h2>
嘔傷胃絡血來。莫作失血治。
鮮蓮子肉　茯神　木瓜　鮮扁豆葉　霍斛　半曲
脈數無序。陰陽挾邪難治。
麥冬肉　鮮藕　金釵川石斛　鮮蓮肉　茯神　蜜水炒知母
衝脈為病。逆氣至咽。
熟地　伽南香汁　茯苓　黃柏片　澤瀉　白牛膝炭　桂心　紫石英
飲阻於脘。
茯苓　乾薑　半夏
脘痞不飢。脈沉弦。味酸苦。瘧後致此。宜苦辛開泄。
川連　人參　枳實　乾薑　茯苓　半夏
吐血。脈空大。最不為宜。恐其暴湧氣脫耳。當靜養為要。
熟地　參三七汁　青鉛　鮮蓮子　茯神　川金石斛　牛膝　鮮藕汁
咳傷肺絡失血。
旋覆花　桃仁　蘇子　冬瓜子　橘紅　杏仁
此暑熱逼入胞絡。神昏亂語。心中熱。
竹捲心　川黃連　鮮蓮子　赤麥冬　白茯神　白燈心
失血。寒熱反止。營衛和矣。
葳蕤　川貝母　鮮藕　茯神　白沙參　霍斛
暑傷氣。作之咳。
杏仁　天花粉片　桑皮　蘆根　西瓜萃衣　川貝
氣弱濕阻。便溏下血。
人參　廣皮　炙草　茆術炭　茯苓　木瓜　炮姜　地榆炭
血隸陽明而來。
但脈芤而數。色痿少彩。少陰之陰傷矣。自知病因。葆真靜養。庶幾扶病延年。
熟地　川斛　麥冬　北參　茯神　扁豆
暑熱鬱於少陽。頭脹偏左。齒痛。
苦丁茶　大連軺　赤芍藥　菊花葉　黑梔皮　夏枯花
暑熱侵於上焦。咳嗽身熱。主以辛涼。肅其肺衛。
鮮絲瓜葉　杏仁　桔梗　活水蘆根　桑皮　花粉
無形暑熱襲於肺衛。咳嗽脘悶。
鮮蘆根　橘紅　桑皮　枇杷葉　杏仁　滑石
熱鬱上焦。頭脹咳嗽脘悶。
絲瓜葉　橘紅　杏仁　枇杷葉　桑皮　桔梗
脈糢糊。欲成三焦瘧。
竹葉　豆蔻　飛滑石　杏仁　連軺　白通草
左脈弦數。肝陰不足　切勿動怒。他日恐有失血之患。近今妨食噁心。暫和肝胃而已。
生穀芽　茯苓　半曲　宣木瓜　白芍　陳皮
暑濕內陷下利。
益智仁　砂仁殼　木瓜　廣藿香　白茯苓　廣皮
咳嗽失血。脈大而數。由濕邪未淨。延及少陰之損。將來有音啞之變。
熟地　麥冬　鮮蓮肉　川斛　茯神
向來失血。近受暑邪。嘔惡胸悶咳嗽。暫降肺胃。
鮮枇杷葉　杏仁　泡淡黃芩　橘紅　茯神　旋覆花
濕熱內蒸。癉熱渴飲。
苑術炭　澤瀉　赤苓　寒水石　黃柏　木瓜
經事淋漓。帶下。下體怯冷。心悸。
大熟地　杜仲　人參　紫石英　鹿角霜　沙苑　茯神　巴戟天　桑椹子　杞子　白薇　當歸身
肝陰內耗。不時寒熱。咳嗽失血。
生地　炙黑甘草　生白芍　麥冬　上清阿膠　白茯神
暑熱鬱於上焦。涕流氣腥。主以辛涼。
薄荷梗　絲瓜葉　黑山梔皮　連軺殼　飛滑石　大豆黃卷
閱病原。參色脈。皆營陰不足。虛風萌動使然。法宜甘緩益陰。
人參　枸杞子　柏子仁　茯神　紫石英　酸棗仁
嗽久不已。病不在肺。而在少陰矣。且左脈弦數。法宜攝陰。
熟地　鮮蓮肉　茯神　川斛　左牡蠣　天冬
陰虧內熱。咳嗽咽乾。

<h2>北沙參固本湯</h2>
暑熱未肅。
絲瓜葉　連軺　象貝　桑白皮　杏仁　桔梗
嘔惡。氣亂於胸。如梗不爽。議苦辛開泄。
枇杷葉　白蔻　半夏　橘皮白　杏仁　茯苓
肢麻肉瞤偏左。脈澀。此虛風萌動。良由腎精肝血不足使然。
何首烏　白蒺藜　浙菊炭　天麻　枸杞子　桑椹子
嗽甚喉癢。
經霜桑葉　生地　霍斛　天冬肉　上清阿膠　南沙參　麥冬　大麻仁
陰虧氣燥。失血食少。
熟地　鮮蓮肉　藕　川斛　牛膝炭　茯神
營虛脅痛。

<h2>旋覆花湯</h2>
柏子仁　桃仁
氣弱神倦。知飢妨食。
人參　穀芽　宣州木瓜　茯神　霍斛　鮮蓮子肉
冷熱不調。陽傷哮喘。
桂苓五味甘草湯加杏仁乾薑
下利半月。脈澀。此陰暑傷中。
蓽茇　厚朴　茯苓　丁香　益智　廣皮
暑侵少寐。心陽不寧耳。
辰砂炒麥冬　酸棗仁　燈心　細根小生地　鮮蓮肉　茯神
肺胃不降。咳嗽嘔惡。
枇杷葉　橘紅　桔梗　杜蘇子　杏仁　桑皮
食物失調。腹脹下利。
生益智　茯苓　大澤瀉　砂仁殼　廣皮　生穀芽
左脈弦數。陰虧氣熱。咳嗽口燥。
生地　茯神　麥門冬　川斛　天冬　鮮蓮肉
陰虧陽升。牙痛時發。
生地　天冬　條芩　阿膠　石決　白芍
脈沉細。脹漸甚。溺赤。
茯苓　乾薑　澤瀉　附子　白朮　米仁
理沖不應。得毋肝陽郁乎。

<h2>越鞠丸</h2>
瘧雖止。色黃。脈呆鈍。濕未淨耳。
穀芽　半曲　陳皮　茯苓　木瓜　烏梅
暑熱阻於中焦。
藿梗　橘白　厚朴　川連　半夏　茯苓
暑侵上焦。
杏仁　通草　橘紅　桑皮　蘆根　桔梗
胃氣不蘇。濕熱內蘊耳。
竹茹　半夏　橘白　枳實　茯苓　金斛
暑阻中焦。發熱脘悶。
滑石　半夏　厚朴　杏仁　藿香　連翹
哮止。陰虧內熱。氣逆。

<h2><br>都氣丸</h2>
熱鬱於肺。咳而咽乾。
桑葉　杏仁　生草　花粉　桔梗　川貝
飧泄半載。脾陽困也。
焦術　木瓜　炮姜　菟絲子　益智　茯苓
濕阻泄瀉。
藿梗　苓皮　腹皮　麥芽　厚朴　廣皮　澤瀉　豬苓
絡傷嗽血。脈弦。切勿動怒。
丹皮　生地　穭豆皮　黑梔　茜草　鮮荷藕
少陰腎真下損。沖氣不納為嗽。擾絡痰血。金賴胃強納穀。
熟地　參三七　霍石斛　五味　白茯神　鮮蓮子
肺陰已傷。熱神尚熾。咳嗽音啞。

<h2>補肺阿膠湯</h2>
舌黃。妨食內熱。濕熱鬱於中焦。
藿香　半夏　茯苓　川連　木瓜　橘白
脾呆胃鈍。水穀之濕內阻。食下神倦。

<h2>資生丸</h2>
暑邪鬱於上焦。身熱頭脹。
絲瓜葉　滑石　杏仁　白蔻仁　連軺　桑皮
霍亂後。中氣未和。大便如溏如結。苦藥不宜。
人參　穀芽　木瓜　茯苓　煨姜　陳皮
嗽減溺頻。

<h2>都氣丸</h2>
脈弦嘔惡。肝胃同治。
旋覆花　半夏　川連　代赭石　茯苓　乾薑
脈數陰虧。氣燥作咳。
桑葉　川貝　白沙參　葳蕤　花粉　地骨皮
脈澀胃痛。此營陰枯槁。絡氣不疏使然。
柏仁　新絳延　延胡　桃仁　青蔥　麥芽
肝鬱不疏。味酸脘悶。

<h2>左金丸</h2>
陰弱。近受暑風。額痛鼻塞。宜用輕藥。
絲瓜葉　連喬　杏仁　川貝母　桔梗　桑皮
脾呆腹膨。
厚朴　茯苓皮　廣皮　麥冬　大腹皮　砂仁殼
氣鬱脘悶。
香附　青皮　鬱金　麥冬　茯苓　橘紅
脈小。咳嗽背冷。
杏仁桂枝湯去芍加米仁
久嗽鼻塞。究屬邪鬱於肺。

<h2>瀉白散</h2>
此勞傷腎也。

<h2>還少丹</h2>
伏暑。發熱形寒。脘悶身痛。噁心。
藿香　杏仁　橘白　厚朴　半夏　滑石
瘧後氣弱。神倦無力。議用補中益氣湯。
原方去升麻柴胡加木瓜茯苓
肺熱嗽血。
蘆根　鮮冬瓜子　米仁　熟桃仁
舌白胸悶。
杏仁　藿香　半夏　厚朴　橘白　滑石
胸悶妨食。戰慄肢寒。氣弱。伏暑之候。且以和法。
茯苓　煨姜　杏仁　半曲　橘白　藿梗
向有肝風乘胃。陰弱可知。近頭痛轉在右太陽。且鼻衄。上焦未免暑風侵焉。
桑葉　囫圇大葳蕤　南沙參　川貝　嘉定天花粉　生甘草
暑伏上焦。身熱似瘧。
燈心　竹葉心　連軺　白蔻仁　川通草　加辰砂益元散
此勞傷為嗽。脈來弦大。食減則劇。
小建中湯去姜易茯神
頭蒙。短氣少寐。少陰空虛。陽浮不納使然。

<h2>桂七味丸</h2>
氣鬱脘悶噫氣。病在肝胃。
竹茹　熟半夏　橘紅　枳實　白茯苓　川連（吳萸泡湯拌炒）
少腹瘕聚。痛甚帶下。
泡淡吳萸（三錢）　紫石英（二兩）　黑豆皮（一兩）　桂心（三錢）　烏賊魚骨（一兩）　小茴香（五錢）　胡蘆巴（七錢）　茯苓（一兩）　粗當歸片（一兩）　巴戟天（一兩）　川楝子（五錢）　白薇（一兩）　明潤琥珀（三錢）

<h2><br>紅棗去核皮為丸</h2>
頭風數載。
不時舉發。邪已入腦俞矣。且左脈沉細。豈三陽為患。隸在少陰也。弗至厥陰為妙。
靈磁石（一兩）　淡附（一兩）　牛膝（一兩）　鹿茸（一兩）　細辛（一錢五分）　當歸頭（五錢）　蔓荊（三錢）　遠志（五錢）　茯苓（一兩五錢）　青鹽（一兩）　紫巴戟（一兩）　菊瓣（五錢）　枸杞子（二兩）　川斛（四兩）
熱止嗽盛。
熟地　茯神　北沙參　川斛　麥冬　鮮芡實
陰瘧。頭痛咳嗆。

<h2>陽旦湯</h2>
氣逆作咳。
杏仁　桔梗　白蘆根　桑皮　通草　枇杷葉
氣弱。右目昏花眶垂。宜益其虛。
參鬚　黃耆　柴胡　當歸身　蕤仁　白芍　升麻　炙草
瘧止。脘痹不飢。咳嗽痰多。此陽傷濕未淨。治以溫泄。
半夏　姜渣　橘白　茯苓　厚朴　杏仁
陰弱。秋燥侵肺血發。金水同治。
熟地　白茯神　清阿膠　川斛　天門冬　麥門冬
脈澀。背痛咳嗽。
熟地　杜仲　炒杞子　茯神　歸身　牛膝炭
經漏一載。腰痛帶下。此屬奇經失護使然。
宜用丸劑。
調理。近日嘔惡脈弦。先宜降胃。
鮮枇杷葉　半夏　竹茹　大人參鬚　茯苓　橘白
腫滿病。形羸脈微。二氣交衰。治之豈易。所賴者、第以年富強耳。

<h2>濟生腎氣丸</h2>
瘧來即三日一發。頭痛咳嗽渴飲。從手太陰治。

<h2>桂枝白虎湯</h2>
暑郁上焦。頭脹噁心。不飢。當開上焦。
杏仁　蘆根　通草　白蔻　桑皮　橘紅
脈澀。
當歸　茯苓　廣皮　煨姜　白芍　炙草　桂心　南棗
經來腹痛。脈澀。宜兩和氣血。
當歸　楂炭　烏賊骨　香附　艾炭　炒延胡
暑熱傷氣。神倦食減。
川連　木瓜　荷葉邊　半曲　茯苓　廣皮白
勞嗽音啞咽痛。胃強能納。庶幾帶病撐持。
熟地　茯神　元稻根鬚　天冬　麥冬　川金石斛
陰陽絡熱失血。心悸晡熱。
細生地　穭皮　天冬　阿膠　大珠菜　茯神
燥侵咳嗽。
桑葉　川貝　花粉　杏仁　南參　橘紅
復受風邪。嗽反甚。頭反脹。暫以輕藥肅其上焦。
經霜桑葉　南沙參　生甘草　葳蕤　大川貝母　白元米四合泡湯代水
伏邪發熱。
杏仁　橘紅　桑白皮　連軺　桔梗　川通草
氣弱少運。食減脘悶。
生穀芽　半曲　木瓜　茯苓片　廣皮　川斛
此腎虛腿痛。法宜溫補。
杞子　杜仲　沙苑蒺藜　肉蓯蓉　牛膝　巴戟　羯羊內腎　小茴香
脈浮。身熱頭痛。
桂枝湯加杏仁花粉黃芩
舌白。身熱頭脹。
杏仁　連軺　桔梗　蘇梗　枳殼　橘紅
脹弦緊。形凜發熱。頭脹噁心。
藿香　半夏　生薑　杏仁　橘白　厚朴
此腎病也。
腹脹腿麻。二便不利。診脈沉細。法宜溫納。理陰中之陽為主。

<h2>天真丹</h2>
燥侵作咳。但左脈弦數。恐絡動失血。
桑葉　南沙參　嘉花粉　玉竹　川貝母　麥門冬
邪壅於肺。日久絡痹嗽痰。胸中痹痛。恐延肺癰。
鮮枇杷葉　蘇子　杏仁　鮮冬瓜子　旋覆　米仁
舌苔尚白。伏暑未肅。仍宜開泄。
鮮藿香　橘白　半夏　枇杷葉　杏仁　茯苓
下虛不納。失血便痛。宜攝少陰。
熟地　龜版　川斛　茯神　天冬
脈數。少陰空虛。葆真為要。
熟地　川斛　山藥　棗仁　茯神　牡蠣　天冬　黑殼建蓮
養胃陰。谷增。不時形凜。理下焦保元為主。

<h2>貞元飲</h2>
本為少陰挾邪下利。但舌苔濁膩。脘悶不爽。太陰亦傷矣。症勢最險。

<h2>真武湯</h2>
沖疝。
茯苓　當歸　荔枝核　桂枝　小茴香
痛止脈弦。
香附　半夏　廣皮　青皮　茯苓　麥芽
食物不節。腹膨且痛。臍凸便泄。屬疳積也。宜慎食物。
焦術　砂仁末　神麯　麥芽　楂肉　廣木香　茯苓　廣皮
陰虛之質。
因暑熱致嗽失血。復延肛瘍。暑熱乘虛內陷。釀成陰損矣。穀食不減。用藥庶幾有效。
熟地　山藥　穭皮　川斛　茯苓　丹皮　澤瀉　元稻根鬚
下體熱。肛癢便血。濕熱鬱於陰分耳。
生地　黃柏　苦參　槐花　牡蠣　穭皮
脈弦。
鱉甲　草果　知母　烏梅　生薑　黃柏
晨起必噦逆。痰多頭暈。當治膽胃。
溫膽湯加丹皮山梔
原屬三瘧。今轉癉熱。陰弱邪郁耳。
鱉甲　當歸　細黃芩　青蒿　知母　制首烏
脾弱少運。腹鳴且脹。
益智　茯苓　大腹皮　青皮　廣皮　砂仁殼
遺泄。內熱咳嗽。臟陰不固。法宜攝納。
熟地　芡實　女貞子　山藥　龜版　牡蠣　金櫻子　麥冬　湘蓮　茯神　海參膠　川斛
伏暑發熱。脘悶。
杏仁　半夏　藿梗　厚朴　橘白　茯苓
身熱頭脹。
杏仁　半夏　橘白　厚朴　蘇梗　茯苓
左脈弦。癉熱知飢。色黃。
青蒿　知母　丹皮　白芍　銀柴胡　鱉甲
瘧後不納。神倦。
穀芽　木瓜　廣皮　當歸　茯苓　半曲　炙草　白芍
下焦空虛。沖氣不納。遇寒則哮喘。非湯藥所能治。

<h2>桂七味湯</h2>
營虛氣弱。經事後期。食下䐜脹。心悸少寐。宜甘緩益虛。
黃耆　白茯神　酸棗仁　當歸　桂元肉　柏子仁
肝火挾痰上冒。頭旋腿麻。
鉤藤　茯苓　金石斛　桑葉　橘紅　半夏曲
不獨陰損。氣亦乏矣。無力用參。奈何。
黃耆　當歸　南棗　黃精　茯神　炙草
氣弱少運。耳鳴便泄。
六君子湯加木瓜荷葉蒂
嗽痰胸痹。

<h2><br><br>葦莖湯</h2>
背痛失血。屬腎虛不納。葆真為要。
熟地　牛膝炭　茯神　杞子　川石斛　天冬
腎虛。腰痛腿痠。下焦怯冷。

<h2>還少丹</h2>
癖積便血。此飢飽傷及脾胃所致。

<h2>絳礬丸</h2>
勞傷血發。
熟地　牛膝炭　茯神　川斛　穭豆皮　藕
咳嗽身熱。脈弦數。陰虛挾邪。勿輕視之。
玉竹　麥門冬　霍山石斛　川貝　南沙參　鮮地骨皮
頭旋心悸。帶多。
熟地　紫石英　牡蠣　茯神　萸肉炭　川斛
風邪作咳。
杏仁　南沙參　花粉　桑葉　川貝母　橘紅
胸痹。
小半夏湯加茯苓
痛偏左右。肺氣不宣。
鮮枇杷葉　紫蘇子　土栝蔞皮　甜北沙參　廣橘紅　白旋覆花
脹後成痞。清陽失曠。飲邪內阻耳。

<h2>苓薑朮桂湯</h2>
究屬腎病。
腎為胃關。是以食少形倦。自宜溫納下焦為主。但右脈弦而有力。虛之實。未必無是理也。先宜疏胃益脾。
人參　廣皮　穀芽　半曲　厚朴　姜渣
左脈弦數。內熱咳嗽痰血。臟陰暗耗。陽動不潛使然。
熟地　川斛　天冬　阿膠　茯神　麥冬
腹痛。得食則安。夢泄。
炙草　歸身　茯神　白芍　南棗
脈弦數。先寒後熱。頭脹脘悶。屬伏暑成瘧。當分三焦。
杏仁　滑石　藿香　通草　厚朴　半夏　橘白　連軺
伏邪下利。脈弦。法宜和之。
藿梗　廣皮　澤瀉　麥芽　茯苓　香附　豬苓　腹皮
填補皆效。復大便頻下。中氣虛甚。乏力用參。奈何。
焦術　菟絲餅　芡實　山藥　炙甘草　建蓮
利止嗽發。
氣逆火升。中脘尚痛。陰虧於下。氣阻於中。先和其中。續攝其陰。是其治也。
桂枝　淡乾薑　茯苓　炙草
風襲腦門。巔痛涕溢。最不易治。雖有成法。鮮能除根者。
蔓荊子　川芎　殭蠶　白蒺藜　辛夷　茯苓
左脈弦。
鱉甲　知母　首烏　白芍　丹皮　牡蠣
脈弦數。咳嗽雖緩。尚宜謹慎調攝。
生地　川石斛　知母　阿膠　川貝母　麥冬
氣結有積。能食少運。疏之為主。

<h2>阿魏丸</h2>
知飢少納。脾氣弱也。
穀芽　半曲　木瓜　煨姜　茯苓　陳皮　炙草　南棗
藏陰久耗。
素多鬱勃。厥陽化風。內燔擾土。為泄為熱。宜用甘緩化風法。
炒焦白芍藥　炙黑甘草片
伏暑成瘧。神識不爽。良由邪盛故耳。
竹葉　杏仁　滑石　連軺　蔻仁　厚朴　半夏　通草
脈弦澀。
舌苔膩。濕邪阻於中焦。木火不能疏泄。濕火內蒸。升降之機失職。為之脹滿。法宜疏之。
香附汁　廣皮　藿梗　小青皮　茯苓　川連
脈沉弦。腹膨不飢。
川楝子肉　雞肫皮　香附汁　赤麥小芽　青皮汁　山楂炭
咳嗽失血。右脅痛引。陰先虧而先宜理其絡痹。
紫蘇子　桃仁　枇杷葉　冬瓜子　茜草　薏苡仁
精關不固。耳鳴少寐。
靈磁石　沙苑　青鹽　湖蓮　金櫻子　五味　熟地　茯神　線魚膠　芡實　遠志　覆盆
陰傷腹痛。
黃芩　茯神　白芍　知母　牡蠣　丹皮
左脈弦數。嗽逆氣急盜汗。
河車　龜板　川斛　芡實　天冬　茯神　熟地　牡蠣　五味　阿膠　山藥　湘蓮
脈弦數。咳嗆失血。
淡黃芩　桑葉　川貝母　真阿膠　南參　細生地
嗽久失血音啞。由外邪傷陰。陰枯則陽浮上亢。為少陰損也。
細生地　元稻根鬚　人中白　元參　雞子白　粗旱蓮草　白桔梗　生草
開肺不應。從陽失流行治。
桂枝　茯苓　白蜜　煨姜
診脈軟。心悸不耐煩。營虛氣怯甚矣。
淮小麥　茯神　炙草　炒白芍　棗仁　建蓮
濕去熱未已。面熱舌黃。
川黃連　廣皮白　金斛　熟半夏　綿茵陳　茯苓
右脅癖積。攻逆腹痛。不能納。邪在陽明之絡。日久有腹滿之累。
姜渣　肉桂　炙草　厚朴　茯苓　廣皮
哮逆不得臥。脈弦。

<h2>桂苓五味甘草湯</h2>
子後咳逆嗽甚。汗多脈細。

<h2>都氣丸</h2>
脈細。
形神疲倦。顯是命門真火式微。為之癉脹腫滿。王宇泰謂益火之源。以消陰翳。正此候也。

<h2>濟生腎氣丸</h2>
午後用運理中陽法
人參　茯苓　附子　於朮　乾薑　益智
脈象平和。熱退頭暈。宜調肝胃。
青蒿梗　丹皮　知母　半夏曲　橘紅　茯苓
身熱頭痛。身疼無汗。脈弦。
小柴胡湯去人參
久泄腹滿。
下焦怯冷。經數載余。述起產後。此傷在衝任矣。用藥自以溫納。惟恐病深難復。
鹿茸　淡附子　人參　赤石脂　川椒　胡蘆巴　炮姜　補骨脂　桂心　茯苓片　肉蔻　菟絲子
煩勞傷營。心悸脘痛。
人參　當歸　桂心　煨姜　茯神　白芍　炙草　南棗
咳嗽痰血氣腥。邪陷於肺絡。

<h2><br>葦莖湯</h2>
努力傷絡失血。
丹皮　生地　桃仁　牛膝　穭皮　茜草
咽痛舌辣。晡熱。無一非陰枯陽熾也。
生地　阿膠　左牡蠣　天冬　茯神　雞子黃
三瘧。色黃。脈弦偏右。
草果仁　生薑　知母　烏梅
寒熱咳嗽。
桂枝湯加花粉
此肝火上冒耳。當養陰泄陽為主。
羚羊角　桑葉　細生地　石決明　丹皮　浙菊炭
和營宣氣。
柏子仁　歸身　香附子　山梔　棗仁　廣橘紅　撫芎　陳神麯　麥芽　丹參
嗽而嘔惡。肺胃不降耳。
枇杷葉　橘紅　茯苓　旋覆花　杏仁　竹茹
脈右數。
羚羊角　川貝　綠豆皮　石決明　天花粉　桑葉　生甘草　細生地
脈弦數。
少腹氣衝。映背交痛。此高年陰血槁枯。少陰腎氣不攝。勢欲為奔豚。法宜溫養下焦。
茯苓　紫石英　小茴香　杞子　川楝子　柏子仁
風侵作咳身熱。
杏仁　橘紅　桑皮　蘇梗　通草　桔梗
脈弦。不飢少納。濕痰陰於中焦耳。
半夏　乾薑　橘紅　茯苓　枳實皮　厚朴
營枯氣阻胃痛。
當歸　新絳　柏子仁　延胡　桃仁　桂圓肉
陰虧陽動失血。
細生地　大淡菜　茯神　穭豆皮　天門冬　藕汁
熱傷氣。作之咳。
桑葉　川貝母　青蒿　南參　天花粉　骨皮
勞損嗽甚。氣急。

<h2>都氣丸</h2>
疝後肢冷汗泄。
濁陰上干。陽乃傷矣。是以妨食脘悶。大便不行。從火虛治。

<h2>半硫丸</h2>
脈數不寧。
歸身　人參　炙草　木瓜　白芍　茯苓　廣皮　半曲
嗽咳胸引痹痛。小溲頻數。肺陰漸涸矣。
麥冬　甘草　地骨皮　北參　玉竹　川貝母　白元米煎湯代水
午後背凜頭暈。餘邪未盡。
鉤藤　金石斛　茯苓　桑葉　廣皮白　半曲
弦勁脈長。
心悸嘈雜。此肝陽化風。沖激陽明所致。良由少陰不充。無以涵木耳。
熟地　茯神　柏子仁　川斛　牡蠣　淡天冬
中脘有形如梗。摩之汩汩有聲。據述不時舉發。此屬肝積耳。
厚朴　姜渣　白蒺藜　肉桂　茯苓　廣皮白
下利紅積。腹膨。
焦術　廣皮　炮姜　茯苓　木瓜　益智
濕痰上阻。咳逆不得臥。痰降嗽始卻。
杏仁　旋覆花　白茯苓　薑汁　半夏　蔞瓜霜　白芥子　竹瀝
知飢不納。宜攝胃氣。
大麥仁　茯苓　廣皮　金石斛　半曲　木瓜
熱鬱於肺。
薄荷　花粉　杏仁　桔梗　連軺　甘草
且疏肝氣之郁。
香附汁　川楝子　桃仁　大麥芽　柏子仁　橘紅
左脈弦。
何首烏　茯神　巨勝子　穭豆皮　枸杞子　桑葉　菊花炭　酸棗仁
飲冷傷陽。下體怯冷。氣逆嗽血。法宜溫納。

<h2>桂七味丸</h2>
濕神阻於上焦。不飢少納。
杏仁　蘇梗　枳殼　厚朴　橘紅　半夏
風熱作咳。
杏仁　桑皮　蘆根　橘紅　桔梗　通草
陰傷。氣阻脘悶。嗽逆氣急。
熟地　茯神　丹皮　牛膝炭　川斛　牡蠣　澤瀉　穭豆皮
伏熱作咳。
桑葉　川貝母　杏仁　南參　天花粉　梨汁
身熱。頭痛渴飲。脈浮弦。
蘆根　連軺　杏仁　桑皮　花粉　通草
發熱。舌黃脘悶。
淡豆豉　黑山梔　枳殼　土蔞皮　扁杏仁　桔梗
先卻風疹之邪。
薄荷　連軺　生草　射干　大力　桔梗　花粉　赤芍
伏暑。發熱脘痞。
藿香　半夏　廣皮白　杏仁　厚朴　萊菔汁
勞傷伏邪。發熱身痛。
當歸　炙草　廣皮　青蒿　白芍　茯苓　半曲　黃芩
中陽困頓。濕飲內阻。脘痛飧泄咳嗽。法宜溫陽。

<h2>苓桂術薑湯</h2>
精泄後尿血。陰傷氣失宣化耳。
琥珀屑　細生地黃　粗木通　甘草梢　大黑豆皮　淡竹葉
時病傷陰。陽浮不潛。神識時清時昏。脈來弦數。宜益陰和陽。
生地　丹參　茯神　飛金　犀角　赤麥冬　燈珠　廉珠
心腎不交。心悸內怯。陽痿不舉。
淮小麥　棗仁　遠志　柏仁　龍齒　建蓮
濕阻身痛。
臺術　粗桂枝　薏苡仁　茯苓　晚蠶砂　木防己
四旬有二。
須鬢頒白。未老先衰之象。良由陽氣式微。是以痰飲泛溢。仲景謂治痰飲以溫藥撤之。蓋以陽微陰乾耳。早服金匱腎氣丸。去桂膝加沉香萆薢。晚用外臺茯苓飲。去人參。
瘧止。脾氣未振。知飢少運。噫氣。
生穀芽　半曲　新會皮　宣木瓜　茯苓　砂仁殼
陽浮不潛。寤多寐少。神煩汗泄。
生地　茯苓　天冬　川斛　牡蠣　柏仁
中脘脹而高凸。陽痹濕阻使然。
厚朴　杏仁　橘白　茯苓　枳實　乾薑
脈不寧靜。陡然失血。陽升擾絡使然。
藕汁　躦瞉　細生地　茯苓　牛膝　霍石斛
伏暑濕成瘧脘悶。
藿梗　茯苓　半夏　厚朴　廣皮　杏仁
飲邪作咳。
茯苓　杏仁　炙甘草　桂枝　米仁　老生薑
氣阻。胸悶脘痛。
枇杷葉　枳殼　橘紅　杏仁　桔梗　茯苓
脘痞嘔惡。吐涎沫。水飲內結。中陽不宣使然。
川連　半夏　枳實　乾薑　茯苓　橘白
脈弦。飲逆作咳。

<h2>桂苓五味甘草湯</h2>
此精虧也。法當溫養填補。
線魚膠　羊內腎　覆盆　湘蓮　龜版膠　北五味　沙苑　青鹽　女貞子　海參膠　茯神
咽痛時發。由火熱上炎耳。
元參　射干　連軺　桔梗　桑葉　川貝
氣鬱胸悶。
枇杷葉　橘紅　杏仁　土蔞皮　桔梗　通草
咳嗽少寐。陰虧氣燥所致。
玉竹　南沙參　茯神　川貝　霍山斛　骨皮
色脈皆不妥。胃強能納。庶幾望其痊可。
人參　益智　炒穀芽　茯苓　廣皮　宣木瓜
病後食物不節。下利。
益智仁　廣皮　大腹皮　砂仁殼　茯苓　廣藿香
濕阻。下利腹痛。
厚朴　廣皮　香附　藿香　茯苓
陰虧氣熱。
生地　粉丹皮　白芍藥　澤蘭　穭豆皮　柏子仁
帶多腰痛。
熟地　鹿角霜　杜仲　沙苑　枸杞子　白薇
脈澀心悸。內熱。
生地　白薇　柏子仁　條芩　穭豆　茯神　左牡蠣　白芍
風痰鬱於肺衛。咳嗽鼻塞不利。
杏仁　桑皮　橘紅　前胡　桔梗　姜皮
伏暑癉瘧。汗多脈細。
生穀芽　木瓜　烏梅肉　半夏曲　知母　細青蒿
動怒肝逆。絡松失血。
蘇子　丹皮　牛膝炭　桃仁　鉤藤　黑山梔
胃痛便艱。脈澀。營虛絡痹。恐延關格。
旋覆花加柏子仁栝蔞皮桃仁
濕伏蒸熱下利。
木瓜　茯苓　陳皮　半曲　藿香　荷邊　炙草　穀芽
脈澀下利。少腹啾唧。此陽微積著使然。法當溫通。
焦術　菟絲餅　肉桂心　胡蘆巴　沉香汁
久嗽失血。
熟地　扁豆　甜北沙參　川斛　茯神　炒鬆麥冬
陰損及陽。寒熱日加。脈數形瘦。其何以理。

<h2>貞元飲</h2>
寒熱後食物失宜。中氣反困。食不甘味。神倦無力。法宜和之。
藿香梗　厚朴　茯苓　木瓜　砂仁末　穀芽　半曲　廣皮
脈小。利止食少。
益智仁　煨姜　穀芽　半夏曲　茯苓　木瓜
努力傷絡。寒熱脅痛。
當歸　紅花　茯苓　五加皮　秦艽　桂木　松節　桑寄生
風熱壅於肺衛。咳嗽鼻塞。
桑皮　蘆根　象貝　桔梗　通草　花粉
頭痛身熱渴飲。
桂木　木防己　杏仁　豆卷　天花粉　厚朴
陰弱氣燥。化熱逼絡。嗽血。心中辣熱。宜用甘藥和之。
葳蕤　南參　茯神　川貝　霍斛　鮮藕
脾陽呆鈍。食下少運。
焦術　生穀芽　廣皮　小青皮　木瓜　炒米仁　茯苓　炒神麯
營血暗耗。心悸食減。
准小麥　生白芍　棗仁　白茯神　炙甘草　柏仁
失血每入秋發。脈細澀。屬陰虧。氣不收肅。擾絡致此。
酸棗仁　白茯神　丹參　柏子仁　穭豆皮　建蓮
寒熱後不能寐。舌乾。胃氣不和耳。
竹茹　茯苓　木瓜　半夏　金斛　知母
濕邪阻於中焦。蒸熱。脘悶腹膨。法宜苦辛開泄。
杏仁　藿香　白蔻　檳榔汁　厚朴　半夏　廣皮白
勞嗽氣逆。胃氣不減。帶病延年。不必見嗽見血。用藥治之。

<h2>都氣丸</h2>
客邪發熱作咳。脈來細小無力。則為淹纏之候。
桂枝湯加玉竹
脈弦澀。
體質陰虧。陽易外浮。不時寒熱。咳嗽失血。宜益陰和陽。

<h2><br>虎潛丸</h2>
脈沉弦。陰邪內郁。厥陰陽明不能疏泄。與泛泛下利不同。

<h2>來復丹</h2>
瘧後嘔惡頭腫。怕正虛難任。
藿香　杏仁　橘白　厚朴　半夏　茯苓
風動心悸嘈雜。
淮麥　炙草　桂枝　牡蠣　茯神　南棗　龍骨　棗仁
久嗽傷營。形瘦食減。

<h2>小建中湯</h2>
食減少寐。
穀芽　棗仁　半曲　茯苓　建蓮　橘紅
下利後。時有頭暈神迷。利傷下焦之陰。厥陽有上冒之機。法宜攝陰。
六味去萸肉加牡蠣
咳引脅痛。
旋覆花　苡仁　桃仁　冬瓜子　橘紅　青蔥
伏暑間瘧。脘悶不爽。
藿香　半夏　杏仁　厚朴　橘白　生薑
脈尚弦。
細生地　丹皮　茯苓　穭豆皮　牛膝　川斛
貧病飢寒。不能調攝。用藥有何益耶。
穀芽　新會　木瓜　煨姜　茯苓　半曲
色晦。脘悶腹痛。此冷濕內著。陽氣怫鬱使然。
杏仁　藿香　茵陳　厚朴　茯皮　橘白
神識雖清。脈象殊數。
生地　生左牡蠣　龍骨　棗仁　茯神　淡天冬　建蓮　柏仁
濕從下受。
腫由足起。延及腹滿食下脹痛。便溏不爽。脈來弦澀。其源起於三陰。而募原腑絡痹不疏。宜從先治標之旨議法。

<h2>大針砂丸</h2>
寒熱卻。脘中悶。疏其肝胃。
香附　茯苓　青皮　大麥芽　半曲　新會
脈不流利。氣血痹矣。
柏仁　當歸　桃仁　延胡　香附　蘇梗
晡熱月餘。陰分漸傷。恐延勞怯。

<h2>真元飲</h2>
風熱上侵。身熱作咳。
杏仁　花粉　桔梗　連軺　桑皮　薄荷
氣鬱不宣。脘痹不飢。
金石斛　半夏　枇杷葉　廣皮白　杏仁　枳殼
下利脈小而遲。食物不節。脾陽戕矣。
焦術　茯苓　蓽茇　乾薑　益智　新會
痰飲內阻。陽失流行。晨起噁心。身痛便溏。
於朮　橘白　乾薑　茯苓　半夏　枳實皮
遺精腰痛。下體怯冷。
沙苑　肉蓯蓉　茯苓　蟔魚膠　鹿霜　羊內腎　杜仲　補骨脂　菟餅　覆盆子　巴戟　胡桃霜
舌白膩。咳嗽。入暮寒熱。復感新邪耳。
杏仁　桔梗　桑白皮　藿香　橘白　老薑皮
食下嘔惡。

<h2>溫膽湯</h2>
腹痛下蛔。上泛酸水。此蛔病也。宜忌甜物。

<h2>安蛔丸</h2>
氣弱神倦。陽痿。氣由精虛使然。
線膠　羊內腎　杞子　沙苑　菟絲子　茯苓
邪未盡泄。肺氣不降。咳逆短氣。
枇杷葉　蘇子　橘紅　蔞仁霜　浙苓　杏仁
飢飽不調。中陽飲停。脘痹不飢。涎沫泛溢。宜理陽明。
外臺茯苓飲去朮易半夏
脈遲。便血。心中嘈雜。由操勞使然。傷在心脾。

<h2>歸脾湯</h2>
氣弱不能運。腹痛由自而來。
人參　菟絲餅　茯苓　薑炭　焦術　益智仁　新會　穀芽
飲逆嗽不得臥。
杏仁　茯苓　橘紅　厚朴　半夏　苡仁
濕阻不泄。脘痹不飢。
杏仁　半夏　茵陳　萊服子　厚朴　廣白　苓皮　檳榔汁
間瘧脘悶。
草果　半夏　生薑　厚朴　苓皮　烏梅
脈長尺垂。下焦藏真不固。陽浮血溢神倦。屬虛損。非瘀也。
兩儀煎
木火上炎。頭旋不耐煩勞。
細生地　丹皮　胡黃連　石決明　黑梔　牛膝炭
臟陰暗耗。
氣浮膚熱。脈數腹膨。陰虧漸及陽位。此屬虛損。最不易治。

<h2><br>豬肚丸</h2>
正弱滯下，法宜和之。
厚朴　茯苓　廣皮　人參　炮姜　木瓜
此木鬱也。擾陽明則吞酸嘔逆。法宜疏之。

<h2>越鞠丸</h2>
客邪咳嗽。今脈右弦數。嗽盛汗泄。上病延及下焦矣。是以音漸失也。

<h2>都氣丸</h2>
濕阻發黃。腰痛溺赤。
臺術　小赤豆皮　茵陳　米仁　連皮茯苓　白苦參
勞傷營衛。咳嗽寒熱。心悸。

<h2>小建中湯</h2>
陽傷氣陷。下利腹膨。
人參　益智仁　茯苓　焦白朮　炮姜　胡蘆巴　菟餅　肉桂心
左脅痹痛。氣逆不舒。
桃仁　青蔥　茯苓　丹皮　柏仁　橘紅
脈細如絲。
焦術　益智　蓽茇　炮姜　菟餅　肉蔻
宿飲咳逆哮喘。陡然形寒吐血。此亦陽傷渴干耳。
桂枝　半夏　乾薑　茯苓　炙草　五味
氣鬱痰滯。胸痹不舒。
枳殼　檳榔　檀香　烏藥（四味磨汁）
向來孱弱。
花甲又遭拂意逆境。致心營脾衛暗傷。陽明絡空。右肢酸不能舉。心中洞然。當以甘緩益虛。勿以肢痹而用搜剔之品。
黃耆　當歸　茯苓　炙草　枸杞　棗仁
營虛衛薄。寒熱咳嗽汗多。法宜和之。
桂枝湯加玉竹
濕痰上阻。胃逆不降。胸悶欲吐。
金斛　茯苓　枳實　半夏　橘白　杏仁
痛在下體。濕著居多。
杜仲（一兩）　川萆薢（一錢）　獨活（五分）　金毛脊（五錢）　附子（一錢五分）　虎脛骨（三錢）　牛膝（一錢五分）　晚蠶砂（三錢）
陽維為病。苦寒熱。治以調和營衛。
桂枝湯加玉竹
脈弦胃減。
是以脘悶。食下䐜脹。便溏不爽。良由脾陽呆鈍。不能點運水穀之濕滯。脾主升。
胃主降。升降之機得宜。濕滯自宣。中脘自爽。莫謂體弱。即投以膩滯補藥。
人參　茯苓　橘白　半曲　厚朴　穀芽
伏邪未清。寒熱不罷。法宜和之。
當歸　柴胡　半曲　橘白　鱉甲　赤芍　茯苓　黃芩
色亮。
脈弦澀。此飲阻於肺絡。咳嗽不已。如以虛論。飲愈阻矣。
旋覆花　蘇子　萊菔子　橘紅　白芥子　杏仁　薏苡仁　蔞仁霜
體弱挾邪。咳嗽頭脹。怕其絡松失血。
桑葉　川貝母　南沙參　玉竹　北梨肉　天花粉
脈數無序。裡熱甚矣。勿忽視之。
薄荷　黃芩　山梔　滑石　連軺　花粉　木通　桔梗
壯年而成關格。定屬木火上亢。柔金被劫。失宣降之司耳。
枇杷葉　蘇子　土蔞　紫菀須　橘紅　杏仁
風熱上阻。咳嗽頭脹。宜治肺衛。
杏仁　桔梗　通草　桑皮　橘紅　蘆根
舌黃。渴飲身熱。
桑葉　竹茹　橘白　黑梔　枳實　半夏
間瘧。便泄脘悶。
藿香　杏仁　廣皮　白蔻　厚朴　半夏　茵陳　苓皮
陽微形寒。腹痛下利。
人參　炮姜　焦術　茯苓　炙草　桂心
此下焦陽微。飲邪上逆。嗽甚嘔惡。主以溫藥。

<h2>真武湯</h2>
營陰枯槁。氣燥作咳。
熟地　天冬　穭豆皮　阿膠　茯神　雞子黃
濕痰未清。
杏仁　浙苓　米仁　橘紅　桑皮　通草
形瘁脈數。陰枯氣燥。絡松失血。以形脈論之。病不易治。
熟地　牡蠣　川石斛　茯神　穭皮　鮮荷藕
終傷失血。血去過多。不宜開泄。
生地　藕汁　茅花　牛膝炭　川斛　童便　丹皮　側柏葉
奇經暗傷。腰痛惡心。
熟地黃　茯苓　杞子　紫石英　白薇　沙苑
陰質體虧。近受燥火。咳嗆少寐。暫以甘寒肅其肺衛。續以培元為妥。
葳蕤　茯神　桑葉　南參　霍斛　梨肉
濕飲上阻。頭脹嗽逆。以淡滲之。勿以溫泄。謂其濕阻蒸熱耳。
杏仁　米仁　橘紅　桑皮　浙苓
濕延中滿。宜溫太陰。
姜渣　茯苓　廣皮白　厚朴　肉桂　枳實皮
脈黃髮熱。咳嗆脘悶。其開上焦。
杏仁　桑葉　花粉　黃芩　川貝　連軺
右尺空大。陽火由下亢炎咽疼。繼而神倦無力。法宜填攝下焦。
熟地　女貞實　茯神　牛膝　川斛　黃柏
濕邪內陷成痢。陰虧囊皆腫。病最延綿。
臺術　茯苓　桂心　廣皮　厚朴　澤瀉　豬苓
太陰太陽同治。
生於術　桂心　廣皮　紫厚朴　茯苓　澤瀉
陽微陰泛。臥則痰逆。

<h2>真武丸</h2>
肝火上衝。頭旋目赤。
石決明　生地　桑葉　川石斛　丹皮　茯神
脈虛軟。晨起噁心。胃陽薄也。

<h2>旋覆代赭湯</h2>
左脈弦數。
青蒿　半夏曲　黃芩　丹皮　知母　川貝
寒熱經阻。形瘦脈澀。此屬耗血。最不易治。

<h2>小建中湯</h2>
兩和氣血。

<h2><br><br>香山丸</h2>
脈弦數。稟賦陰弱。陽動不潛。絡逆吐血。宜攝陰和陽。
犀角　知母　元參　生地　川斛　藕汁
陽郁形凜。脘悶身疼。
杏仁　厚朴　廣皮　桂枝　防己　澤瀉
久嗽痰濃。胃中伏濕耳。但形神憔悴。脈微。最不易治。
生白扁豆　真川貝　燕窩　霍山石斛　白茯神　米仁
飲阻咳嗽。
旋覆花　米仁　橘紅　杏核仁　浙苓　白芥子
汗止內熱。
生地　阿膠　川石斛　麥冬　炙草　火麻仁
稟性豪爽。
木火炎炎。柔金被侮。音低漸失。而已經一載。且年又花甲。肺陰日消。恐不易復。當忌炙爆厚味為要。
上清膏
脈澀。經事先期。脘痛引及腰髀。不時寒熱此二維為病也。良由營血不足耳。
鹿霜　當歸　茯苓　杞子　紫英　茴香
不時寒熱。
飲食漸減。肌膚瘡痍。此長夏暑濕內伏。不獨在衛。而營亦阻矣。兩和營衛。令邪徐徐越出。始可望愈。
焦術　歸身　黃芩　炙草　柴胡　半曲　白芍　青皮　陳皮　丹皮
脈細。
脘痛暮盛。吐出食物未化。此腎陽受戕。失宣降之司。所謂痛則不通是也。良由得之飢飽煩勞使然。以脈論之。日久恐有關格大患。未可不蚤為圖之。
人參　開花吳茱萸　淡附子　茯苓　真四川花椒　淡乾薑
此乳岩也。
女科之最難治者。開懷怡養。斯為第一要策。藥味緩圖。勿戕胃氣。是屬第二義矣。
漏蘆　穿山甲　乳香　土貝　大麥芽　紅花
濕熱鬱於營分。是以四末如烙。肌膚瘙癢。治以苦辛。
穭豆皮　金銀花　粉萆薢　酒炒黃柏　白苦參　地膚子　赤芍藥　晚蠶砂　白蒺藜　莃薟草
尿血脈微。
年已花甲。此腎陰下奪。陽失其化。是以血從小腸而下。腎藏失封固之本也。
紫巴戟　粉萆薢　黑豆皮　生菟絲子　淡蓯蓉　雞內金　大麋茸　明琥珀屑
伏暑蒸熱。頭痛身疼。
藿香　杏仁　陳皮　厚朴　半夏　茯苓
營陰暗耗。心陽不寧。怔忡漸至。
生地　龍骨　丹參　天冬　茯神　柏仁
督虛背凜。脈來微細。此陰中之陽傷矣。法宜柔溫養之。
鹿茸　菟子　歸身　巴戟　杜仲　茯苓
舌苔黃。脘脹。
杏仁　茵陳　厚朴　連皮苓　半夏　廣皮　草果　滑石粉
陽郁不宣。形凜頭痛脘悶。
杏仁　厚朴　茯苓　廣皮　桂枝　生薑
氣痹。咳嗽脘悶。
枇杷葉　杏仁　枳殼　白桔梗　橘紅　桑皮
吐血脈歇。二氣憊矣。謹慎調理。
熟地黃　茯苓　川石斛　參三七　藕汁　花蕊石
腎虛濕著。腰為之痛。
茯苓　於朮　炙草　乾薑
久鬱氣血交痹。是以煩冤痰血。開懷為主。
丹皮　黑梔　半夏　橘紅　柏仁　丹參
大建中法。
桂枝　川椒　飴糖　煨姜
嗽而嘔惡。胃氣弱也。
白扁豆　北沙參　霍石斛　川貝母　麥冬肉　塊茯苓
左脈弦。
何首烏　人參
濕熱阻於上焦。頭脹惡風頤痛。
桂枝　杏仁　滑石　豆卷　川通　花粉
熱減妨食神倦。
穀芽　川斛　陳皮　半曲　茯苓　知母
伏邪發熱。
蘇梗　橘紅　杏仁　厚朴　花粉　連軺
濕瘧。頭重脘悶。瘧來神憒。由正弱邪盛耳。
茵陳　厚朴　半夏　杏仁　菖根　橘白
氣阻脘痹。
枇葉　杏仁　枳殼　蘇子　橘紅　桔梗
娠五月。
足太陰司胎。太陰與陽明為表裡。陽明隸乎衝脈。衝脈空虛。是以易於墮胎。法宜固之升之。
人參　菟絲子　杜仲　焦術　條芩　禹餘糧　白薇　湘蓮
夢泄咽乾。責在少陰空虛。
熟地　天門冬　川斛　茯神　女貞子　龜版
久嗽。惡風寒熱。

<h2>小建中湯</h2>
陰虧燥侵。嗽甚。
玉竹　川貝母　麥冬　霍斛　南沙參　茯神
血後咳嗽咽乾。肺胃之陰虧耳。
北參　麥門冬　霍斛　扁豆　川貝母　茯神
肝氣不疏。脘痛嘔惡。
川楝　延胡索　香附　青皮　川連　大麥芽　橘紅
瘧後濕熱未淨。脘中不爽且痛。味甜。
金斛　麥芽　半夏片　茯苓　橘白　枳實皮
瘧勢漸減。心悸神倦。
穀芽　半夏曲　木瓜　橘白　鮮蓮肉　茯苓
勞損嗽逆嘔惡。養胃陰固屬正治。然難奏績。
人參　麥冬肉　茯苓　茯神　炙草　白粳米　南棗
勞傷陽氣。神倦便溏。
人參　於潛術　茯苓　附子　乾薑
久嗽音啞咽痛。臟陰損矣。恐不易復。
熟地　元參　霍山石斛　人中白　天冬　糯稻根鬚
胃痛數載。脈虛而澀。經事先期。此屬營虛氣痹。不宜過於辛燥。
旋覆花湯加柏仁茯神橘紅
陰弱濕瘧。心中熱。脘中悶。
鱉甲　草果　知母　生薑　烏梅　青皮
瘧傷太陰。腹膨裡急。

<h2>露姜飲</h2>
暑濕內伏。發熱脘悶。勢欲成瘧。
藿香　滑石　厚朴　杏仁　半夏　橘白
腎虛腰痛。
鹿茸　附子　杜仲　菟絲　巴戟　茴香　人參　茯苓
咳嗽盜汗鼻衄。脈數陰虧氣浮使然。葆真為要。否則延怯。
熟地　石斛　白扁豆　茯神　北參　麥門冬
勞傷營衛。寒熱咳嗽。自汗妨食。

<h2>黃耆建中湯</h2>
脈弦。嗽逆不得臥。屬下虛不納。乃虛症也。

<h2>都氣丸</h2>
陽浮氣動嘈雜。中脘刺痛。耳鳴。且攝陰以和陽。
熟地　蓯蓉　茯神　萸肉　川斛　杞　巴戟　牛膝
舌苔濁膩。
茵陳　半夏　厚朴　滑石　杏仁　橘白
脈長而弦。
不時夢泄。相火內熾。臟陰失守。入春大氣發泄。最慮失血。
熟地黃　茯苓　白芍　丹皮　旱蓮子　女貞　金櫻　芡實　天門冬　海參　牡蠣　川斛
陰弱氣燥咳嗆。宜用甘藥。以養胃之陰。
葳蕤　麥門冬　霍山石斛　南參　北梨肉　炒黃川貝
陽升煩熱。自汗頭旋。
熟地　天冬　人參　茯神　牡蠣　龍骨
瘡瘍瘧發由濕熱者偏多。
濕邪無有不戕陽氣。陽傷則府氣不宣。絡遂為之凝泣。少腹塊壘。若奔豚狀。府以通為用。絡以辛為泄。此其治也。
巴戟天　茯苓　沉香汁　桂心　胡盧巴　琥珀　川楝子　澤瀉
伏暑成瘧。體弱不宜過於攻泄。
藿梗　杏仁　橘白　茯苓　半夏　木瓜
陰弱伏暑發熱。鼻衄汗多。慎加調理。勿忽視之。
赤麥冬　鮮蓮子　霍斛　木瓜　茯神
高年陽衰。飲逆沖氣咳嗽。

<h2>茯苓五味桂枝甘草湯</h2>
勞傷腎。左脈弦數。

<h2>貞元飲</h2>
體質陰虧。燥侵作咳。
桑葉　白沙參　玉竹　川貝　天花粉　生草
陰液枯槁。奇經無涵。身痛舌乾。
生地　天門冬　桂元肉　枸杞子
氣鬱脘痹。
蘇梗汁　香附汁　枳殼汁　桔梗汁
太陰陰瘧。妨食。涎沫泛溢。宜和中焦。
人參　半夏　茯苓　橘白　薑汁　烏梅
肝血內耗。已成乾血瘵疾。咽痛音啞。晡熱便溏。最不易治。
生地　元稻根鬚　川斛　麥冬　穭豆乾皮　茯神
復瘧。瞀悶渴飲。
鱉甲　檳榔汁
舌苔濁膩。
色如松花。癉熱不渴。少腹隱隱痹痛。此陰濕著於募原。中陽怫鬱不宣。切勿投以寒涼。恐成瘧痢。
藿香　半夏　紫色厚朴　杏仁　橘白　連皮茯苓
左脈澀。按之躍。腎陰空虛甚矣。急急葆真。勿見咳投以清潤肺藥。
熟地　阿膠　龜版　天冬　茯神　牡蠣　麥冬　霍斛
左寸數。
熟地　天冬　甜北沙參　茯神　霍斛　炒鬆麥冬
舌白。下利兩月。脾陽傷矣。有年當此。恐延及腎致脫。
理中湯加桂心茯苓
濕鬱蒸熱。噁心。舌白。脈來弦數。轉瘧為順。
藿香　杏仁　半夏　厚朴　橘白　生薑
左脈弦。陰虧陽浮不潛。咳嗽盜汗。
生地　阿膠　天冬　茯神　川斛　牡蠣
脈弦。胃痛年久。病在於絡。
桃仁　歸鬚　閩姜　茯神　柏仁　延胡
絡痹癖積。左脅脹痛。法宜通泄。

<h2>阿魏丸（一名鱉甲丸）</h2>
脈澀。脅肘痹痛。此氣血窒痹。營絡不宣使然。日久有失血癰瘍之患。
歸鬚　桃仁　乳香　麥芽　橘紅　新絳　青蔥
伏邪發熱頭痛。
淡豉　杏仁　枳殼　桔梗　橘紅　連軺
陰液枯槁。蹺維失護。心中辣熱。四肢若痿。攝陰為主。
生地　阿膠　天門冬　茯神　牡蠣　料豆殼
脘痛。經事淋漓。腹脹。此氣阻絡痹。辛以潤之。
旋覆花湯加柏仁橘紅歸鬚。
脈澀。
腿痛艱於步履。溺後如膏。小溲易癃。此屬腎虛。延久恐成痿躄。
熟地　龜版　蓯蓉　川斛　青鹽　穭皮　茯神　虎骨
陰虧咽痛。便溏。

<h2><br>滋腎丸</h2>
閱病原。診脈數。不獨臟陰內虛。氣亦少附耳。最慮食減喘急。
都氣丸人參湯送
虛風內煽。上擾陽明。嘔噦涎沫。口耳牽引。肝胃同治。
旋覆　代赭　人參　半夏　茯苓　乾薑
氣阻脘脹。法宜疏之。

<h2>香砂枳朮丸</h2>
濕鬱成瘧。脈弦小。宜辛溫和之。
藿香　半夏　厚朴　杏仁　生薑　橘白
伏暑成瘧。
藿香　半夏　厚朴　杏仁　滑石　白蔻
脈澀。
陰弱。氣鬱絡痹。胸臆不爽。失血。養陰佐以辛潤。與胃無礙。
柏仁　生地　穭豆皮　茜草　丹參　茯神片
脈歇。飲邪內阻。咳嗽氣逆。

<h2>真武湯</h2>
脈弦澀。
陰液漸次枯槁。清陽勢欲上結。脘膈不利。咽喉如梗。乃噎格之象。切勿動怒。
枇杷葉　半夏　薑汁
復瘧。舌黃脈弦。宜和肝胃。
穀芽　半曲　廣皮　茯苓　煨姜　木瓜
瘧轉下痢。
脈細如絲。神倦不食。暑邪入里。正憊不能泄越。症險恐脫。
人參　柴胡　羌活　川芎　枳殼　桔梗　獨活　炙草　前胡
勞傷營衛。寒熱。

<h2>茯苓桂枝湯</h2>
暑風成瘧。頭脹噁心。
藿香　杏仁　半夏　滑石　通草　橘白
不獨下焦陰損。中氣亦憊矣。當歸家調理為要。
人參　茯苓　半夏曲　橘紅　木瓜　大麥仁
色黃。腹膨形寒。
穀芽　茯苓　米仁　半曲　新會　木瓜
新涼外束。衛陽失護。背凜嗽逆。勢欲發時。
杏仁桂枝湯去芍加茯苓
脈弦數。利後發熱。咳嗽頭脹。
香薷　桑皮　杏仁　桔梗　橘紅　連軺
脈數無序。少陰頗虛。
六味湯加牡蠣川斛天冬去萸
舌白脈弦。
人參　附子　煨姜　南棗　吳萸　茯苓
肝胃氣結痰多。

<h2>溫膽湯</h2>
風濕相搏。發熱頭重。肌膚搔癢。
茵陳　桑皮　豆卷　杏仁　浙苓　米仁
腎陽告衰。嗜寐呵欠。
人參　附子　遠志　茯苓　菟子　鹿茸
左脈獨弦。耳鳴偏左。木火無疑。
苦丁茶　鮮荷葉　連軺殼　綠豆皮　黃菊花
陰弱陽浮。火升牙宣。
六味去萸加二至海參湘蓮麥冬川斛。
濕邪成瘧。脘悶。
草果　厚朴　杏仁　半夏　廣白　茵陳
伏邪三瘧。
桂枝　塊苓　厚朴　煨姜　花粉　橘白
先理肝胃之逆。
旋覆花　人參　茯苓　代赭石　半夏　薑汁
脈數。陰液內耗。氣燥化熱。舌紅苔黑。咳嗽渴飲。
生地　麥冬　甘蔗汁　阿膠　知母　霍石斛
脈弦澀。嗽逆。此陰虧氣浮使然。非客邪可散。先以胃藥。
北沙參　霍斛　扁豆　麥冬　茯神
瘧久傷陽。
癉脹腹大。二便不爽。最不易治。先開太陽。令其陽氣宣達再商。

<h2>五苓散</h2>
左脈弦。瘧來頭脹。
小柴胡湯去參
濕鬱成痢。
茆術炭　茯苓　炙甘草　炒陳皮　木瓜　炮薑炭
哮喘遇勞即發。發則大便溏泄。責在少陰陽虛。

<h2>真武丸</h2>
脈尚弦。
蘇子　丹皮　枇杷葉　栝蔞皮　桃仁　紫菀　黑山梔　化橘紅（鹽水炙）
伏暑成瘧。舌苔濁膩。中脘不爽。噁心惡風。
藿香　厚朴　白豆蔻　杏仁　半夏　廣皮白
陡然失音。究屬少陰陰虧。不能上供使然。法宜滋陰。以肅腎系。
生地　南沙參　元稻根鬚　元參　川貝母　小真綠豆皮
痛痹肢浮。形凜惡風。
蠲痛丹。
先清風熱。
薄荷　川貝　桔梗　連軺　杏仁　甘草
陽微伏邪。寒多熱少。間日一發。治以辛溫。
杏仁　桂木　生薑　茯苓　炙草　大棗
腸紅日久。脾腎交虛。頭旋便溏。

<h2>黑地黃湯</h2>
濕邪內阻。腹痛下利。參之色脈。正氣殊虛。勿忽視之。
五苓散加厚朴
診脈細澀。
便血已二十餘年。不時舉發。近來頭眩耳鳴。身若浮雲。似難撐持。肉瞤肢麻。
此絡血下滲。營陰暗耗。厥陽無制。化風內煽。此屬臟病。關係甚巨。議用填固臟陰。收攝浮陽。以息內風。是其治也。
熟地　五味　人參　茯神　龍骨　牡蠣　天冬　湘蓮
三瘧脈弦。
炙草　煨姜　當歸身　茯苓　南棗　粗桂木
食下不運。中脘有形如梗。
白朮　半夏　附子　枳實　乾薑　茯苓
脈數。努力勞傷失血。血去陰傷。氣浮咳逆。漸延陰損。
生地　茯神　北沙參　川斛　麥冬　穭豆皮
下利身熱。
藿香　防風　廣皮　厚朴　茯苓　煨姜
行動氣逆。咳嗽痰多。

<h2><br>附都氣丸</h2>
遺精。氣逆嗽痰。宜攝少陰。
熟地　湘蓮　金櫻子　茯神　芡實　北五味
肝氣不疏。久利腹痛。

<h2>安蛔丸</h2>
復瘧。氣弱神倦。
人參　茯苓　生薑　穀芽　陳皮　烏梅
陰虧氣浮失血。便溏食減。
茯神　白芍　北沙參　炙草　麥冬　建蓮肉
瘧熱逼絡牙宣。
生地　石膏　知母　麥冬　竹葉　
伏邪寒熱。身痛舌白。
花粉　桂枝　白芍　炙草　生薑　大棗
濕邪內郁。腹痛便溏。
廣皮　茯苓　藿香梗　厚朴　香附　砂仁殼
風火上郁。頭目不清。暫以辛涼。
薄荷　桔梗　黑梔皮　桑皮　象貝　連軺殼
遺泄頻來。
熟地　芡實　金櫻子　龍骨　牡蠣　桑螵蛸　五味　茯神　山藥　湘蓮　女貞　遠志　煉蜜搗丸
食下䐜脹。飢則尤甚。
熟地　白茯苓　枸杞炭　沙苑　紫石英　牛膝炭　臨服磨入沉香汁
伏邪發熱。舌白。
桑皮　杏仁　通草　浙苓　米仁　蘆根
痰飲內阻。清陽失曠。脘痛拒納。乃噎格之象。開懷為要。
半夏　吳萸　茯苓　乾薑
情志怫鬱。
心陽與腎真不交。少寐陽痿。體質多濕。柔膩之品不合。宜用王荊公妙香法。
人參　茯苓　龍骨　茯神　炙甘草　湘蓮　遠志　辰砂　廣木香　益智仁
復瘧。脈弦數。
人參　九制首烏
陰陽水煎露一宿
伏暑。心中灼熱。頭脹。治以辛涼。
連翹　花粉　川貝　益元散　燈薪　辰砂　竹葉
陰虧於下。氣熱於上。鼻塞不利。頭目不爽。治以輕劑。
桑葉　花粉　連翹殼　甘草　象貝　黑梔皮
陰虧氣燥咳嗽。
玉竹　桑葉　南沙參　川貝　花粉　扁杏仁
左脈弦數。咳嗽脘悶寒熱。
小柴胡湯去參
陰傷便血。

<h2>滋腎丸</h2>
正弱邪重。勿忽調理。
廣藿香　厚朴　廣皮　連皮苓　神麯　青皮　麥芽　大腹皮
瘧久陽微失護。寒熱不已。法宜溫陰中之陽。
鹿茸　附子　當歸　人參　茯苓　生薑
氣熱咳嗽痰血。

<h2>葦莖湯</h2>
陰虧氣燥音嘶。
玉竹　桑葉　南沙參　川貝　花粉　北梨汁
夢泄咳嗽。此少陰不納也。
熟地　川斛　天門冬　茯神　麥芽　北沙參
陽氣式微。行動氣逆。
附子　北五味　胡桃仁　茯苓　沉香汁　紫石英
脈弦。胸脅痹痛引背。曾吐瘀食下拒納。此屬血格。
紅花　桃仁　旋覆花　橘紅　生蔥管　柏子仁
脈澀。
失血咳嗽。妨食盜汗。漸延勞怯之途。勿忽視之。須靜養為妙。

<h2>小建中湯</h2>
漸延乾血。急急護陰。
熟地　天冬　川石斛　阿膠　茯神　雞子黃
暑風上受。
首先犯肺。執蘊不解。逆傳心包。肝陽化風。盤旋舞動。神昏譫語。
脈虛。急宜辛涼。開熱疏痰。俾神魂復攝，斯無變幻。為今治法，須治上焦。苦降消克。是有形有質。非其治矣。
犀角尖（二錢）　鮮生地（一兩）　甘草（五錢）　廉珠末（三分研細衝入）　焦丹皮（二錢）　連軺（一錢五分）　赤芍（二錢）　捲心竹葉（二錢）　白燈心（五分）
煎成化服牛黃丸二分冰糖四兩烏梅一錢煎湯代藥
病久陰陽兩傷。
神迷微笑。厥逆便泄。正虛大著。若治病攻邪。頭緒紛紜。何以顧其根本。莫如養正。以冀寇解。
人參（一錢五分）　青花龍骨（五錢）　白芍藥（三錢）　南棗（去核三枚）　淘淨淮麥（一合）　炙黑草（一錢）
補正厥泄並止。
邪少虛多彰明矣。清火消痰理氣辛開下乘方法。片瓣不得入口矣。急宜扶助肝陰。俾得陰陽交戀。不致離二。則厥逆自止。然非可旦夕圖功。希其不增別症。便是驗處。
細北沙參（一兩）　青花龍骨（八錢）　南棗（四枚）　白芍（五錢）　炙黑甘草（一錢五分）　上清阿膠（二錢）　淮麥（一兩）
黏痰咳嘔外出。
邪有外達之機。神識頗清。正有漸復之勢矣。但筋惕脈虛。元氣實餒。扶過秋分大節。得不變幻。方可。
大淮生地汁（五錢煎三十沸）　龍骨（五錢）　白芍（三錢）　天冬（一錢）　鮮白花百合汁（五錢煎三十沸）　人參（一錢）　淮麥（五錢）　南棗（二枚）　上清阿膠（一錢五分）　炙黑甘草（一錢）
將前四診合參。頗有功成之望。然日就坦途乃佳。
人參（一錢包舉大氣）　天冬（一錢清滋金水）　炙黑草（五分調和解毒）　麥冬（一錢五分滋金土）　川斛（三錢養胃口生真）　生地汁（一兩搗同煎培益先天陰氣）
鮮白花百合汁煎湯代水（清金降火生津化熱）
夫用藥如用兵。
須投之必勝。非徒紀律已也。況強敵在前。未可輕戰。戢民固守。則是可為。
今觀此症本質素虧。時邪暑濕熱三氣交蒸互郁。上犯清靈。都城震驚。匪朝伊夕矣。藏精真氣神衰憊困窮。
陽津陰液。久為大傷。治惟保其胃口生真培元固本。猶恐不及。何暇再顧其標之痰熱耶。仍主前法。
人參（一錢）　阿膠（一錢五分米粉炒）　穭豆皮（三錢）　茯神去木（二錢）　天冬（炒鬆一錢）　麥冬（炒鬆一錢）　大生地（一兩炒黑）　甜北沙參（四錢）
百合煎湯代水
神氣漸復。
生機浡然。但受傷已久。未易收功。緩以圖之。靜以待之。
人參（一錢）　熟地炭（四錢）　炒鬆麥冬（一錢五分）　阿膠（一錢五分）　生地炭（四錢）　炒鬆天冬（一錢五分）
百合湯代水
痰中微帶紅色。此交節氣代更。浮游之虛火上升。無足怪也。治宜清上益下。
人參（一錢）　霍石斛（三錢）　生牡蠣（四錢）　綠豆殼（三錢）　麥冬（一錢五分）　白粳米（三錢）　白芍藥（三錢）　清阿膠（一錢五分）　茯神（三錢）
百合湯代水
膀胱主腎。
睡熟小便自遺。足徵神氣衰微所致。於此可見消痰理嗽辛燥和陽。均非善治。擬潤補法中佐以交通心腎。使水升火降。
精靈復職。方為中的。若僅從事於脾胃。與經旨本末有乖矣。用是力闢通套。迸棄習俗弊竇。謹按內經撰方。
人參（一錢）　阿膠（二錢）　桂元肉（三錢）　炒黑遠志（甘草湯泡去心七分）　茯神（三錢）　棗仁（一錢五分炒）　炙黑草（七分）
清補肺胃兩陰
北沙參（一兩）　硃砂拌麥冬（二錢）　去木茯神（三錢）　穭豆皮（三錢）　鹽水煮石決（五分）　霍山石斛（三錢）
百合湯代水
病勢大減。
捨本理末可矣。蓋脾為生痰之所。肺為貯痰之具。治以清肅上焦。佐以疏通中氣。
鮮桑葉（二錢）　北沙參（五錢）　米仁（四錢）　茯神（三錢）　橘白（一錢）　甜杏仁（去皮三錢）冬瓜子（去殼三錢）　去殼生穀芽（五錢）

<h2>復診方</h2>
川斛（三錢）　麥冬（一錢五分）　橘白（一錢）　甘草（五分）　茯神（二錢）　鮮藕（三片，去殼）生穀芽（五錢）
再診
大生地（四錢）　川石斛（三錢）　茯神（三錢）　炒棗仁（一錢五分）　穭豆皮（三錢）　麥冬（一錢五分）
又診
研細水麻仁（三錢）　歸尾（一錢五分）　焦麥芽（三錢）　炒桃仁（二錢研）　鹽水炒陳皮（一錢）半曲（一錢五分）　柏子仁（一錢五分）

<h2>又診方</h2>
炒黑遠志（一錢）　柏子仁（二錢）　鹽水炒陳皮（一錢）　炒酸棗仁（二錢）　白茯苓（三錢）　真陳半夏曲（一錢五分）
陽脈澀。
陰脈弦。法當腹中急痛。今復沉鬱暴寒。宜更進一籌。擬方備採。
淡乾薑（一錢）　淡附子（一錢炒）　去皮厚肉桂（五分）　炒白芍（一錢五分）　白飴糖（二錢）　炙甘草（一錢）　炒香大棗肉（二錢）

<h2>復診方</h2>
川桂枝（一錢）　淡乾薑（一錢）　酒炒元胡索（一錢五分）　五靈脂（酒炒二錢）　白芍藥（一錢五分酒炒）　開口真川椒（三分炒）　大棗肉（二錢）　炙甘草（五分）　泡淡烏梅肉（炒枯一錢）
胞門氣虛。
胃氣下泄。乃有是正喧之病。古人以膏發煎導之。今宜先用補中益氣法。以升其氣為妙。
人參（一錢）　炙黃耆（一錢五分）　焦術（一錢五分）　升麻（五分）　炒柴胡（五分）　血餘（二錢）　當歸身（錢半）　陳皮（一錢）　炙草（五分）　真阿膠（二錢生溶沖）
據述病原即交腸症。一名痼疾。搖擬一方。亦不過約略云爾。未敢希功。
生地（二錢）　血餘（二錢）　阿膠（二錢）　炙草（五分）
此按系己丑歲假叔父本抄錄至辛卯歲桃月初六日午刻始竣
<script src='https://williamkpchan.github.io/LibDocs/readbook.js'></script>
</pre></body></html>
