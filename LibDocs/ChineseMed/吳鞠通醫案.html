<base target="_blank"><html><head><title>吳鞠通醫案</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1" />
<link rel="stylesheet" href="https://williamkpchan.github.io/maincss.css">
<script src="https://ajax.googleapis.com/ajax/libs/jquery/1.5/jquery.js"></script>
<script src="https://williamkpchan.github.io/lazyload.min.js"></script>
<script src='https://williamkpchan.github.io/mainscript.js'></script>
<script src="https://williamkpchan.github.io/commonfunctions.js"></script>
<script>
  var showTopicNumber = false;
  var topicEnd = ", ";
  var bookid = "吳鞠通醫案"
  var markerName = "h2"
</script>
<style>
body{width:80%;margin-left: 10%; font-size:24px;}
h1, h2 {color: gold;}
strong {color: orange;}
img {max-width:90%; display: inline-block; margin-top: 2%;margin-bottom: 1%; border-radius:3px;}
</style></head><body onkeypress="chkKey()"><center>
<h1>吳鞠通醫案</h1>
<a href="#mustWatch" class="red goldbs" target="_self">Must Watch!</a><br><br>
<div id="toc"></div></center><br><br>
<div id="mustWatch"><center><span class="red">MustWatch</span></center><br></div>
<pre><br><br>

作者 吳塘 朝代 清


<h2><br><span class="orange">第一章</span></h2>

<h2>暑瘟</h2>
壬戌六月廿九日，甘，二十四歲：暑溫邪傳心包，讝語神昏，右脈洪大數實而模糊，
勢甚危險。

連翹六錢、生石膏一兩、麥冬六錢、銀花八錢、細生地六錢、知母五錢、元參六錢、
生甘草三錢、竹葉三錢，煮成三碗，分三次服。牛黃丸二丸、紫雪丹三錢，另服。

七月初一日，溫邪入心包絡，神昏痙厥，極重之症。

連翹三錢、生石膏六錢、麥冬〔連心〕五錢、銀花五錢、細生地五錢、知母二錢、
丹皮三錢、生甘草一錢五分、竹葉二錢，今晚二帖，明早一帖。再服紫雪丹四錢。

壬戍七月十四日，周，五十二歲：世人悉以羌防柴葛治四時雜感，
竟謂天地有冬而無夏，不亦冤哉！以致暑邪不解，深入血刀成厥，衄血不止，
夜間煩躁，勢已膠錮難，焉得速功。

飛渭石三錢、犀角三錢、冬桑葉三錢、羚羊角三錢、元參五錢、鮮蘆根一兩、
細生地五錢、丹皮五錢、鮮荷葉邊一張、杏仁泥三錢，今晚一帖，明早一帖。

十五日，厥與熱似乎稍緩，據云夜間煩躁亦減，是其佳處；但脈弦細沉數，
非痙厥所宜，急育陰而斂陽，復咸以制厥法。

生地六錢、生鱉甲六錢、犀角三錢、元參六錢、羚羊角三錢、丹皮三錢、
麥冬〔連心〕八錢、生白芍四錢、桑葉三錢，口服二帖。

十六日，脈之弦剛者大覺和緩，沉者已起，是為起色；但熱病本屬傷陰，
況醫者誤以傷寒溫燥藥五、六帖之多，無怪乎舌苔燥如草也。議啟腎液法。

元參一兩、天冬三錢、丹皮五錢、沙參三錢、麥冬五錢、銀花三錢、犀角三錢、
鰲甲八錢、桑葉二錢，口服三帖。

十七日，即于前方內加細生地六錢，連翹一錢五分，鮮荷葉邊三錢，再按：
暑熱之邪，深入下焦血分。身半以下，地氣主之。熱來甚于上焦，
豈非熱邪深入之明徵乎？必借芳香以為搜邪之用。不然，恐日久膠錮之邪，
一時難解也。一日熱邪不解，則真陰正氣日虧一日矣，此紫雪丹之必不可少也。
紫雪丹一錢五分，分三次服。

十八日，厥已回，面赤，舌苔乾黑芒刺，脈沉數有力，十餘日不大便，皆下症也。
人雖虛，然亦可以調胃承氣湯小和之。

大黃〔生〕五錢、元明粉〔沖〕三錢、甘草〔生〕三錢、先用一半煎一茶杯，緩緩服，
俟夜間不便再服下半劑。服前方半劑，即解黑大便許多。

便後用此方：

麥冬一兩、大生地一兩、鱉甲一兩、白芍六錢。

十九日，大下宿糞若許，舌苔化而未滋潤，脈仍洪數，微有潮熱，除存陰無二法。

沙參三錢、大生地一兩、鱉甲五錢、麥冬六錢、生白芍六錢、牡蠣五錢、天冬三錢、
炙甘草三錢、丹皮四錢，口服二帖。

廿一日，小便短而赤甚，微咳，面微赤，尺脈仍有動數之象，議甘潤益下，
以治虛熱，少復苦味，以治不盡之實邪。且甘苦合，化陰氣而利小便也。
按甘苦合化陰氣利小便法，舉世不知，在溫熱門中誠為利小便之上上妙法。
蓋熱傷陰液，小便無由而生，故以甘潤益水之源；小腸火腑，非苦不通，為邪熱所阻，
故以苦藥瀉小腸而退邪熱。甘得苦則不呆滯，苦得甘則不剛燥，合而成功也。

生鱉甲八錢、元參五錢、麥冬〔連心〕六錢、生白芍六錢、沙參三錢、麻仁三錢、
古勇連一錢、阿膠三錢、丹皮三錢、炙甘草四錢，日二帖。

廿二日，已得效，仍服前方二帖。

廿三日，復脈復苦法，清下焦血分之陰熱。

元參五錢、鱉甲〔生〕五錢、阿膠〔化沖〕三錢、白芍〔生〕六錢、天冬二錢、丹皮三錢、
麻仁五錢、麥冬〔連心〕五錢、甘草〔炙〕五錢，日服二帖。

癸亥六月初五日，王，二十三歲：暑溫舌苔滿布，色微黃，脈洪弦而剛甚，
左反大于右，不渴，起初即現此等脈症，恐下焦精血之熱，遠甚于上焦氣分之熱也。
且舊有血溢，故手心熱又甚于手背。究竟初起，且清上焦，然不可不心知其所以然。

連翹二錢、細生地一錢五分、粉丹皮二錢、銀花二錢、苦桔梗一錢、白茅根二錢、
麥冬二錢、牛蒡子一錢五分、香豆鼓一錢五分、元參一錢五分、藿香梗一錢、
生甘草一錢、薄荷三分，日三帖。

初六日，熱退大半，胸痞，腹中自覺不和。按暑必夾濕，熱退濕存之故，先清氣分。
藿香梗三錢、飛滑石一錢五分、白扁豆二錢、杏仁泥二錢、連翹二錢、廣郁金二錢、
生苡仁三錢、銀花一錢五分、白通草八分、香豆鼓二錢，日二帖。

初七日，病後六腑不和。

藿香梗三錢、飛滑石三錢、香豆鼓二錢、生苡仁三錢、半夏二錢、廣皮炭一錢、
廣郁金一錢、厚朴二錢，日服一帖。

初十日，向有失血，又屆暑病之後，五心發熱，法當補陰以配陽；但脈雙弦而細，
不惟陰不充足，即真陽亦未見其旺也。議二甲復脈湯，仍用舊有之桂枝、薑、棗。

白芍〔炒〕四錢、大生地四錢、沙參三錢、桂枝二錢、生鱉甲五錢、麥冬四錢、
麻仁二錢、生牡蠣五錢、生薑二片、阿膠〔化沖〕二錢、炙甘草五錢、大棗〔去核〕二枚，
煮三杯，分三次服。

又丸方，八仙丸加麻仁、白芍。

麥冬〔連心〕六兩、直熟地八兩、山藥三兩、伏苓四兩、五味子三兩、麻仁三兩、
澤瀉三兩、山萸肉〔酒炒〕三兩、白芍〔酒炒〕六兩、丹皮四兩，蜜丸如梧子大，
每服三錢，日三服。

癸亥六月初八日，馬，三十八歲：暑熱本易傷陰，誤用消導攻伐，重傷陰氣，
致令頭中耳中鳴無止時，此係肝風內動，若不急救肝腎之陰，瘛瘲熱厥立至矣。

大生地六錢、麥冬五錢、生牡蠣五錢、炒白芍六錢、丹皮三錢、菊花炭二錢、
生鱉甲五錢、桑葉一錢五分、炙甘草三錢〔大便太稀此去此〕、火麻仁二錢，煮三杯，
分三次服。

十二日，外邪雖退，無奈平素勞傷太過，虛不肯復，六脈無神，非參不可。

沙參三錢、大生地六錢、阿膠三錢、元參六錢、生鱉甲六錢、丹皮三錢、麥冬六錢、
火麻仁三錢、甘草〔炙〕四錢、白芍〔生〕六錢，煮三杯，分三次服。

得大便後，去元參，加牡蠣六錢、人參三錢、桂枝一錢、大棗〔去核〕二枚、生薑一片。

七月初六日，病後飲食不調，又兼暑濕著裏，腹中絞痛，痛極便溏，脈微數，
欲作滯下，議芩芍法，奪其滯下之源。

焦白芍一錢五分、厚朴二錢、廣木香一錢、黃芩炭一錢二分、枳實一錢、小回炭八分、
南查炭一錢五分、廣皮〔炒〕一錢五分、云連炭八分、神麯炭二錢，
一、二帖後腹痛除，仍服復脈湯。

乙丑六月十一日，榮女，十五歲：暑溫夾痰飲怒鬱，故眽芤身熱而脅痛，
誤用足六經表藥，煩躁不寧，六日不解，至危之症。

生石膏四錢、杏仁三錢、生香附三錢、旋復花〔包〕三錢、連翹三錢、藿香梗三錢、
廣郁金二錢、薄荷一錢，煮兩杯，分二次服。三時一帖。服二日大見效再商。

十三日，于前方內加青橘皮二錢、蘚蘆根五錢、蘚荷葉邊一枚。

乙丑六月十三日，富氏，廿二歲：暑傷足太陽，發為䐜脹，渴不欲飲，飲則嘔，
身微熱，舌白滑，肢逆，二便閉塞，病在中焦居多，以香開腑濁為生。

杏仁泥三錢、半夏五錢、小枳實三錢、旋復花〔包〕三錢、厚朴四錢、廣郁金二錢、
生苡仁三錢、香附三錢、白蔻仁二錢、藿香梗三錢、廣皮二錢，煮兩杯，分二次服。
今日一帖，明日服二帖。二帖。

乙丑閏六月初六日，孫，四十五歲：頭痛，左關獨高，責之少陽內風掀動

飛滑石八錢、連翹三錢、白通草一錢、杏仁泥五錢、金銀花三錢、白扁豆花一枝、
生苡仁五錢、厚朴三錢、鮮荷葉〔去蒂〕一張、藿香葉一錢、白蔻仁〔連皮〕二錢，
煮兩杯，分兩次服。今晚明早各一帖。

初四日，兩太陰之暑症，昨用冷香合辛涼，暑中之熱己退其半，
但裏濕與熱未克即除，故大便紅水，胸中痞悶。

飛滑石六錢、豬苓五錢、藿香梗三錢、杏仁泥三錢、澤瀉五錢、廣郁金二錢、
茯苓皮三錢、生苡仁五錢、白通草二錢、白蔻仁一錢五分、厚朴三錢，煮三杯服。
今睌明日各一帖。

初五日，舌苔白厚，腹甚不和，腸鳴泄瀉，棸濕尚多，急宜分泄，以免延拖。

飛滑石六錢、半夏五錢、藿香梗三錢、茯苓皮六錢、澤瀉五錢、南蒼朮三錢、
生苡仁六錢、椒目五錢、白蔻仁三錢、老厚朴三錢、廣皮三錢，水八碗，煮取三碗，
分三次服，渣再煮一碗服。

乙丑十月廿二日，廣，廿四歲：六脈洪大之極，左手更甚，目邪視，怒氣可畏，
兩臂兩手捲曲而瘛瘲，舌邪向不語三四日，面赤身熟，舌苔申黃邊白，暑入心包膽絡，
以清心膽之邪為要，先興紫雪䶀¹。

連翹〔連心〕五錢、羚羊角三錢、竹茹三錢、金銀花五錢、暹羅犀角三錢、丹皮三錢、
麥冬五錢、細生地五錢、桑葉三錢、天冬三錢、鮮荷葉〔去蒂〕一張，煮四杯，
分四次服。又碧雪丹一兩，每服三錢，涼開水調服。以神清熱退為度，現在熱厥。

廿三日，肝熱之極，加天冬涼肝于前方內。

加天冬三錢，其碧雪丹仍照前常服。

廿四日，暑入心膽兩經，與清心絡之伏熱，巳見小效，仍用前法而迸之。

烏犀角五錢、連翹〔連心〕四錢、粉丹皮五錢、羚羊角三錢、銀花三錢、茶菊花三錢、
細生地五錢、麥冬〔連心〕五錢、冬桑葉三錢，煮四杯，分四次服。

廿五日，加黃芩三錢、白扁豆花一枝、山連一錢五分、鮮荷花葉一枚。

廿六日，暑人心膽兩經，屢清兩經之邪，並巳見效。今日飲水過多，水入微嘔。
蓋暑必挾濕，議于前方內去柔藥，加淡滲。

茯苓皮五錢、銀花三錢、黃柏炭二錢、生苡仁五錢、連翹〔連心〕三錢、真川連一錢、
羚羊角三錢、犀角二錢、冬桑葉三錢、黑山梔三錢、茵陳三錢、荷葉邊二枚，煮三杯，
分三次服。

廿七日，暑熱退後，嘔水，身微黃，熱退濕存。

雲苓塊〔連皮〕五錢、銀花三錢、白蔻皮二錢、生苡仁五錢、連翹三錢、黃柏炭二錢、
杏仁泥三錢、茵陳三錢、白通草一錢、黑山梔三錢，煮三杯，分三次服。

廿九日，熱未盡退，舌起新白苔，胸痞。暑兼濕熱，不能純治一邊。

飛滑石六錢、銀花三錢、藿香梗三錢、雲苓皮五錢、連翹〔不去心〕三錢、
真山連一錢五分、杏仁泥五錢、白蔻〔打碎〕一錢五分、白通草一錢、生苡仁五錢，
煮三杯，分三次服。

八月初二日，暑熱巳退七八，惟十餘日不大便，微有譫語，脈沉。可與經通陽明，
與增液承氣法。

細生地六錢、元參八錢、麥冬〔不去心〕六錢、生大黃四錢，煮成三杯，先服一杯，
約二時不大便，再服第二杯，明日得大便，止後服，否則服第三杯。

初三日，溫病下後，宜養陰；暑溫下後，宜兼和胃。蓋暑必夾濕，而舌苔白滑故也。

脈緩，與外台茯苓飲意。

雲苓塊五錢、麥冬〔不去心〕五錢、廣郁金一錢、生苡仁五錢、半夏三錢、
白蔻皮一錢五分、藿香梗三錢、厚朴二錢，煮三杯，分三次服。

初五日，暑溫熱退濕存，故嘔，腹不和，而舌有白苔，興三仁湯宜剛法。

杏仁五錢、益智仁一錢、苡仁五錢、半夏五錢、蒮香梗三錢、黃芩三錢、厚朴二錢、
白蔻仁一錢五分、生薑三片，煮三杯，分三次服。

丁卯六月十五日，王，三十八歲：暑溫誤表，汗如暴雨直流，有不可猝遏之勢，
脈洪芤，氣短，與白虎人參湯。

生石膏八兩、知母二兩、粳米一合、炙甘草一兩、洋參八兩，煮四碗，
一時許服一碗，以汗止為度，不上再作服。

十六日，汗勢減，照前方服半劑。

十七日，脈靜身涼汗止，與三才湯三帖，全癒。

丁丑六月十三日，吳，四十歲：先暑後風，大汗如雨，惡寒不可解，
先服桂枝湯一帖，為君之桂枝用二兩，盡劑，毫無效驗；次日用桂枝八兩，服半帖而癒。
〔鞠通自醫〕。

丁亥閏五月廿二日，某：暑溫誤表，致有譫語，邪侵心包，熱重面赤，脈洪數，
手太陰症為多。宜辛涼芳香，以凊肺熱，開心包。陽有汗，陰無汗，及頸而還，
極大症也。

生石膏一兩、連翹〔連心〕三錢、丹皮三錢、飛滑石六錢、銀花三錢、桑葉三錢、
細生地五錢、知母〔炒〕三錢、甘草二錢、苦桔梗三錢，煮三大杯，分三次服，
外服紫雪丹五分。

廿三日，脈之洪數者少減，熱亦少退，舌心黑滑，大便頻溏。暑必夾濕，
況體厚本身濕痰過重者乎？議兩清濕熱。

雲苓皮五錢、連翹〔連心〕三錢、藿香梗三錢、生苡仁五錢、銀花四錢、六一散三錢、
薑半夏三錢、黃芩一錢、白蔻仁一錢，煮三杯，分三次服。外服紫雪丹五分。

廿四日，脈洪大又減，但沉數有力，伏邪未淨，舌中黑滑，耳聾，大便仍頻搪。

雲苓皮六錢、苡仁五錢、黃苓三錢、薑半夏五錢、連翹三錢、銀花三錢、
雅連〔薑汁炒〕一錢、六一散六錢、竹葉三錢，煮三杯，分三次服。外服紫雪丹五分。

廿五日，即于前方內，連翹、銀花加至五錢，紫雪丹仍服五分。

廿六日，熱漸退而未盡，脈漸小而仍數，面赤減，大便頻數亦少，餘邪未盡。

連翹四錢、飛滑石六錢、黃芩三錢、銀花四錢、雲苓皮六錢、雅連一錢、苡仁五錢、
薑半夏五錢、甘草一錢、白蔻〔連皮〕一錢，煮四杯，分四次服。

廿七日，照前方仍服一帖。

廿八日，即于前方內加桑葉三錢，目白睛赤縷故也。

廿九日，大熱雖退，餘焰尚存，耳聾，與苦淡法。

銀花五錢、飛滑石六錢、丹皮三錢、連翹〔連心〕三錢、雲苓皮六錢、苡仁六錢、
雅連〔炒〕一錢、苦丁茶三錢、牡蠣五錢、龍膽草一錢五分，煮四杯，分四次服。

六月初一日，脈靜身涼，熱己退矣；舌有新白滑苔，濕猶有存者。
與三仁湯宣化三焦，通調水道。

雲苓塊〔連皮〕六錢、苡仁五錢、晚蠶砂三錢、杏仁泥三錢、澤瀉二錢、
益智仁一錢五分、薑半夏三錢、白蔻仁一錢五分、黃芩炭一錢五分、藿香梗三錢、
通草一錢，煮三杯，分三次服。

庚寅六月廿一日，吳，二十歲：暑兼濕熱，暑溫不比春溫之但熱無濕，
可用酸甘化陰、咸以補腎等法，且無形無質之熱邪，每借有形有質之濕邪以為依附。
此症一月有餘，僉用大劑純柔補陰退熱法，熱總未減，而中宮痞塞，得食則痛脹，
非抹不可，顯系暑中之濕邪蟠踞不解，再得柔膩膠固之陰藥與邪相搏，並以喘滿，
勢甚重大。勉興通宣三焦法，仍以肺氣為主，蓋肺主化氣，氣化則濕熱俱化。
六脈弦細而沉洪。

苡仁五錢、生石膏二兩、厚朴三錢、杏仁四錢、雲苓皮五錢、青蒿二錢、連翹三錢、
藿香梗三錢、白蔻仁一錢五分、銀花三錢、鮮荷葉邊一片，煮四杯，分四次服。兩帖。

廿三日，暑濕誤用陰柔藥，致月餘熱不退，胸膈痞悶。前與通宣三焦，今日熱減，
脈巳減，但痞滿如故，喘仍未定，舌有白苔；猶為棘手。

生石膏一兩、厚朴三錢、藿香梗三錢、飛滑石四錢、連翹三錢、小枳實二錢、雲苓皮

三錢、廣皮三錢、白蔻仁二錢、生苡仁五錢，煮三杯，分三次服。

廿五日，熱退喘減，脈已稍平，惟仍痞，且泄瀉，皆陰柔之累，姑行濕止瀉。

滑石五錢、薑半夏三錢、黃芩〔炒〕二錢、豬苓三錢、雲苓皮五錢、廣郁金二錢、
澤瀉三錢、藿香梗三錢、通草一錢、苡仁五錢，煮三杯，分三次服。二帖。

廿七日，喘止，胸痞亦開，熱雖減而未退，瀉未止。

生石膏一兩、澤瀉三錢、薑半夏五錢、飛滑石六錢、黃芩三錢、藿香梗三錢、
雲苓皮六錢，煮三杯，分三次服。二帖。

廿九日，諸症俱減，惟微熱，大便溏，調理飲食為要。

雲苓塊〔連皮〕五錢、豬苓三錢、蒮香梗三錢、生苡仁五錢、澤瀉三錢、炒黃芩三錢、
薑半夏三錢、蘇梗二錢、白蔻仁一錢、杏仁泥二錢、煮三杯，分三次服。四帖。


<h2>伏暑</h2>
壬戌八月十六日，周，十四歲：伏暑內發，新涼外加，脈右大左弦，身熱如烙，
無汗，吐膠痰，舌苔滿黃，不宜再見泄瀉，不渴，腹脹，少腹痛。是謂陰陽并病，
兩太陰互爭，難治之症，議先清上焦濕熱，蓋氣化濕熱亦化也。

飛滑石三錢、連翹二錢、象貝母一錢、杏仁泥三錢、銀花二錢、白通草一錢、
老厚朴二錢、蘆根二錢、鮮梨皮二錢、生苡仁一錢五分、竹叶一錢，今晚一帖，
明早一帖。

十七日，案仍前。

飛滑石三錢、連翹二錢、鮮梨皮一錢五分、杏仁泥一錢五分、冬桑葉一錢、銀花二錢、
老厚朴一錢五分、薄荷八分、扁豆皮二錢、苦桔梗一錢五分、蘆根二錢、
荷葉邊一錢五分、炒知母一錢五分，午一帖，晚一帖，明早一帖。

十八日，兩與凊上焦，熱已減其半，手心熱甚于手背，謂之裏熱，舌苔紅黃而厚，
為實熱。宜宣之，用苦辛寒法。再按：暑必夾濕，腹中按之痛脹，
故不得不暫用苦燥法。

杏仁泥三錢、木通二錢、真山連〔薑汁炒黃〕一錢五分、廣木香一錢、黃芩炭一錢、
厚朴一錢五分、小茴香〔炒黑〕一錢五分、括婁〔連皮仁〕八分、炒知母一錢五分、
小枳實〔打碎〕一錢五分、檳榔八分、廣皮炭一錢、煮二杯，分二次服。

十九日，腹之痛脹俱減，舌苔干燥黃黑，肉色絳，嗆咳痰粘。幼童陰氣未堅，
當與存陰退熱。

麥冬〔不去心〕六錢、煆石膏四錢、丹皮五錢、沙參三錢、細生地四錢、杏仁三錢、
元參五錢、炒知母二錢、蛤粉三錢、犀角二錢、生甘草一錢，煮三杯，分三次服。

二十日，津液稍回，潮熱，因宿糞末除，夜間透汗，因邪氣還表，右脈仍然浮大，
末可下，宜保津液，讂火克肺金之嗽。

細生地六錢，元參六錢，霍石斛三錢，焦白芍四錢，麥冬六錢，柏子霜三錢，
煆石膏三錢，沙參三錢，牡蠣粉一錢五分，杏仁泥二錢，犀角一錢，煮三杯，陸續服。

廿一日，諸症悉解，小有潮熱，舌絳苔黑，深入血分之熱未盡除也，用育陰法。

沙參三錢，大生地五錢，牡蠣三錢，麥冬〔不去心〕六錢，焦白芍四錢，丹皮三錢，
天冬一錢五分，柏子霜三錢，甘草〔炙〕二錢，頭煎二杯，二煎一杯，分三次服。

廿二日，津液消亡，舌黑干刺，用復脈法。

大生地六錢，麥冬〔不去心〕六錢，柏子霜四錢，炒白芍六錢，丹皮四錢，
火麻仁三錢生鱉甲六錢，阿膠〔沖〕三錢，炙甘草三錢，生牡蠣四錢，頭煎三杯，
今日服；二煎一杯，明早服。

廿三日，右脈仍數，餘邪陷入肺中，咳甚痰艱，議甘潤兼宣涼肺氣。

麥冬〔不去心〕一兩，細生地五錢，象貝三錢，沙參三錢，杏仁泥三錢，冬桑葉三錢，
玉竹三錢，苦桔梗三錢，甘草三錢，丹皮二錢，茶菊花三錢，梨皮三錢，
一帖藥分二次煎，每煎兩茶杯，共分四次服。

廿四日，舌黑苔退，脈仍數，仍咳，腹中微脹。

細生地五錢，麥冬〔不去心〕五錢，藿香梗二錢，茯苓塊三錢，沙參三錢，
廣郁金一錢五分，杏仁粉三錢，丹皮三錢，生扁豆三錢，苦桔梗三錢，象貝二錢，
煮三杯，渣再煮一杯，分四次服。

廿五日，昨晚得黑宿糞若許，潮熱退，唇舌仍絳。熱之所過，其陰必傷，
與復脈法復其陰。

大生地八錢，麥冬〔不去心〕一兩，火麻仁三錢，炒白芍六錢，沙參三錢，真阿膠〔沖〕
二錢，生鰲甲五錢，元參三錢，炙甘草三錢，生牡蠣粉五錢，丹皮三錢，水八碗，
煮成三碗，分三次服，渣再煮一碗，明早服。

廿六日，又得宿糞若許，邪氣已退八九，但正陰虛耳，故不欲食，晚間干咳無痰。

大生地八錢，麥冬〔不去心〕六錢，火麻仁三錢，生白芍五錢，天冬二錢，
牡蠣粉三錢，北沙參三錢，阿膠〔沖〕三錢，炙甘草三錢，煮三杯，分三次服。
外用梨汁、荸薺汁、藕汁各一黃酒杯，重湯燉溫頻服。

廿七日，熱傷津液，大便懆，微有潮熱，乾咳舌赤，用甘潤法。

細生地五錢，元參六錢，知母〔炒黑〕二錢，火麻仁三錢，麥冬〔不去心〕六錢，
阿膠二錢，郁李仁二錢，沙參三錢，梨汁一杯〔沖〕，荸薺汁一杯〔沖〕，煮三杯，
分三次服。

廿八日，伏暑內潰，續出白痧若許，脈較前恰稍和，第二次舌苔未化，不大便。

麥冬〔不去心〕六錢，大生地五錢，元參三錢，沙參三錢，牛蒡子〔炒研細〕三錢，
阿膠一錢五分，連翹〔連心〕二錢，生甘草一錢，麻仁三錢，銀花〔炒〕二錢，煮三杯，
分三次服。服此，晚間大便。

九月初四日，潮熱復作，四日不大便。燥糞復聚，與增液承氣湯微和之。

元參五錢，細生地五錢，大黃〔生〕二錢，麥冬〔不去心〕五錢，炙甘草一錢，煮二杯，
分二次服。服此，得黑燥糞若許，而潮熱退，脈靜，以後與養陰收功。

癸亥十二月十一日，陳，廿八歲：左脈洪大數實，右脈陽微，陰陽逆亂，伏暑似瘧，
最難即癒。議領邪外出法。

生鱉甲二兩，麥冬〔不去心〕八錢，粉丹皮三錢，桂枝尖三錢，沙參三錢，
炒知母三錢焦白芍三錢，青蒿四錢，炙甘草一錢五分，煮三碗，分三次服。

十四日，伏暑寒熱往來已癒，不食不飢不便，胸中痞悶，九竅不和，皆屬胃病。

半夏五錢，茯苓塊五錢，桂枝一錢五分，黨參三錢，生苡仁五錢，廣皮一錢五分，
青皮一錢五分，廣郁金二錢，煮三杯，分三次服。

十七日，久病真陽處則膺痛，餘邪化熱則囗苦，正氣不復則肢倦。

生洋參二錢，桂枝三錢，廣皮炭一錢五分，茯苓塊三錢，半夏三錢，
炙甘草一錢五分，焦白芍三錢，生薑二片，大膠棗二枚，黃芩炭一錢五分，煮三杯，
分三次服。

乙丑八月廿二日，靳，十九歲：不兼濕之伏暑誤治，津液消亡，以致熱不肯退，
唇裂舌燥，四十餘日不解，咳嗽膠痰，譫語囗渴。可先服牛黃清心丸，
清包絡而搜伏邪；湯藥興存陰退熱法。

細生地三錢，麥冬〔不去心〕五錢，生扁豆三錢，生鱉甲五錢，沙參三錢，
生甘草一錢，生牡蠣五錢，炒白芍三錢，煮三杯，分三次服。

廿四日，暑之偏于熱者，誤以傷寒足經藥治之，以致津液消亡。
昨用存陰法兼芳香開絡中閉伏之邪，已見大效；玆因小便赤甚而短，熱雖減而末除，
議甘苦合化陰氣法。二甲復脈湯加黃芩三錢，如有譫語，牛黃丸仍服。

廿六日，昨用甘苦合化陰氣法，服後大見涼汗；茲熱已除，脈減，舌苔盡退，
但六脈重按全無，舌仍乾燥。議熱之所過，其陰必傷例，
用二甲復脈湯重加鱉甲、甘草。乙丑九月十六日，興，六十四歲：夏傷于濕，
冬必咳嗽。況六脈俱弦，木旺克土，脾土，受克則泄瀉，胃土受克則不食而欲嘔，
前曾腹脹，現在胸痞，舌白滑，此寒濕病也：而脈反數，思涼思酸，物極必反之象，
豈淺鮮哉！急宜戒惱怒，小心一切為要。薑半夏三錢，飛滑石三錢，生苡仁五錢，
杏仁泥四錢，旋復花〔包〕二錢，廣郁金二錢，茯苓皮五錢，白蔻皮一錢，白通草一錢，
水五杯，煮取兩杯，渣再煮一杯，分三次服。

十八日，脈數，甚思涼，濕中生熱之故。

飛滑石六錢，苡仁六錢，白蔻仁一錢五分，茯苓皮六錢，半夏四錢，廣鬱金二錢，
杏仁泥六錢，黃芩二錢，白通草二錢，藿香梗三錢，枳實一錢五分，水八碗，
煮八分三茶碗，渣再煮一碗；日三夜一，分四次服。

廿日，伏暑必夾火與濕，不能單顧一邊。至服藥後反覺不快，
乃久病體虛不任開泄之故，渴思涼者火也，得水則停者濕也。

生石膏六錢，半夏三錢，炒知母一錢五分，杏仁泥六錢，黃芩一錢，白蔻仁一錢，
煮三杯，分三次服。

廿二日，于前方內去蔻仁，加生石膏四錢，藿香梗三錢，炒知母五分，飛滑石四錢，
白通草一錢五分，加入前方內，煮四杯，分四次服。

廿七日，飲居右脅不得臥，格拒心火，不得下通于腎，反來鑠喉，故噎乾。

薑半夏五錢，杏仁三錢，小枳實三錢，茯苓皮三錢，香附三錢，藿香梗三錢，旋復花
〔包〕三錢，廣皮二錢，蘇子霜三錢，煮三杯，分三次服。

十月初二日，小便不通，于前方內加：飛滑石三錢，生苡仁三錢，白通草一錢五分，
前後共八帖。

初六日，小便已通，于前方內去滑石，通草、生苡仁，服五帖而全癒。

巴，廿八歲：面色青黃，其為濕鬱無疑；右脈單弦，其為伏飲無疑；噯氣胸痛，
合之左脈弦，其為肝郁無疑。上年夏日，曾得淋症，誤服六味湯丸酸甘化陰，
致令暑濕隱伏久踞，故症現龐雜無倫，治法以宣化三焦，使邪有出路，兼和肝胃，
能令食為要。

生石膏八錢，半夏五錢，生苡仁五錢，飛滑石一兩，萆薢四錢，茯苓皮五錢，旋復花
〔包〕三錢，香附三錢，廣郁金三錢，杏仁泥三錢，通草二錢，睌蠶砂三錢，煮成四碗，
分早、中、晚、夜四服。

此症方案失收，姑不全錄。自四月至八月一日，不斷服藥，
諸症從面目青黃逐漸退淨而癒。其面青由額往下由耳往中，約十日褪一暈，
及褪至鼻柱，約月餘方亮，皆誤服柔藥之弊。所用不出此方，故方不全而案可以載，
欲為隔年暑濕之症開一門路。丙寅六月初六日，某：其人本有飲咳，又加內暑外涼，
在經之邪似瘧而未成，在腑之邪泄瀉末止，恐成滯下，急以提邪外出為要；
按六脈俱弦之泄瀉，古謂之木泄，即以小柴胡湯為主方，況加之寒熱往來乎？
六眽俱弦，故謂脈雙弦者寒也，指中焦虛寒而言，豈補水之生熟地所可用哉！
現在寒水客氣燥金司天，而又大暑節氣，與柴胡二桂枝一法。

柴胡六錢，焦白芍二錢，青蒿二錢，桂枝三錢，藿香梗三錢，生薑三錢，半夏六錢，
廣橘皮三錢，大棗〔去核〕二枚，黃芩二錢，炙甘草一錢，煮三杯，分三次服。初八日，
寒暑兼受，成瘧則輕：成痢則重。前與柴胡二桂枝一湯，現在面色青，熱退寒重，
痰多而稀，舌之赤者亦淡，脈之弦勁者微細，不渴，陽虛可知，
與桂枝柴胡各半湯減黃芩加乾薑。

桂枝三錢，炒白芍一錢五分，乾薑三錢，柴胡三錢，炒黃芩一錢，生薑五錢，
半夏六錢，炙甘草二錢，大棗〔去核〕三枚，煮三杯，分三次服。

初九日，內暑外寒相搏，既欲成瘧，大便溏泄，恐致成痢。囗乾不渴，
經謂自利不渴者居太陰也，合之腹痛則更可知矣。仲景謂表急急當救表，
裏急急當救裏。玆表裏無偏急之象，議兩救之：救表仍用柴胡桂枝各半湯法，
以太少兩經俱有邪也；救裏與理中湯。

桂枝四錢，焦白芍二錢，良薑二錢，柴胡四錢，黃芩炭一錢，半夏六錢，
炙甘草一錢五分，川椒炭三錢，生薑五錢，苡仁五錢，白蔻仁一錢五分，
大棗〔去核〕二枚，乾薑三錢，煮三杯，分三次服。

初十日，昨用兩救表裏，已見小效，今日仍宗前法而退之，
以眽中陽氣已有生動之機故也。不可性急，反致僨事。

桂枝三錢，炒白芍二錢，炒厚朴二錢，柴胡三錢，炒黃芩一錢五分，
炙甘草一錢五分，半夏六錢，川椒炭二錢，生薑五錢，乾薑二錢，煨草果一錢，
大棗〔去核〕二枚，煮三杯，分三次服。

十一日，內而痰飲蟠踞中焦，外而寒暑擾亂胃陽。連日己奪去成痢之路，
一以和中蠲飲為要，蓋無形之邪，每借有形質者以為依附也。

桂枝三錢，焦白芍二錢，枳實三錢，柴胡三錢，黃芩炭一錢五分，青蒿三錢，
杏仁三錢，茯苓皮五錢，廣皮二錢，半夏一兩，白蔻仁一錢五分，生薑三片，
苡仁五錢，煮三杯，分三次服。

十二日，染受寒暑，再三分析，方成瘧疾，以伏暑成瘧則輕。寒多熱少，脈沉弦，
乃邪氣深入，與兩陰陽之中偏于溫法。

青蒿三錢，藿香梗三錢，枳實二錢，柴胡三錢，薑半夏八錢，良薑二錢，厚朴三錢，
瓜婁皮二錢，生薑五片，檳榔一錢，黃芩炭一錢五分，大棗〔去核〕二枚，煮三杯，
分三次服。

十四日，寒熱少減，胸痞甚，去甘加辛，去大棗加生薑。

十六日，脈弦細，指尖冷，陽微不及四末之故；兼之腹痛便溏，痰飲咳嗽便可知矣。
以和胃陽、溫中陽、逐痰飲立法。

半夏六錢，生苡仁五錢，乾薑二錢，杏仁五錢，川椒炭三錢，炒廣皮三錢，
桂枝三錢、白蔻仁二錢、生薑三片，煮三杯，分三次服。

十七日，張：伏暑酒毒，遇寒涼而發，九日不癒，脈緩而軟，滯下身熱譫語，
濕熱發黃，先清濕熱，開心包絡。

飛滑石五錢、茵陳五錢、黃柏炭三錢、茯苓皮五錢、黃芩三錢、真山連二錢、
生苡仁三錢、通草一錢、梔子炭二錢，煮三杯，分三次服。先服牛黃清心丸一丸，
戌時再服一丸。

十八日，熱退，滯下已癒，黃未解。

飛滑石五錢、茵陳三錢、梔子炭三錢、茯苓皮五錢、萆薢三錢，
真雅連八分、黃柏炭三錢、杏仁三錢、燈心草一錢、白通草一錢，
煮三杯，分三次服。

十九日，黃亦少退，脈之軟者亦鼓指；惟舌赤、小便赤而濁，餘濕餘熱未盡，
尚須清之。

飛滑石五錢、茵陳四錢、黑山梔三錢、茯苓皮五錢、半夏三錢、真雅連八分、
生苡仁三錢、杏仁三錢、廣皮炭二錢、黃柏炭二錢、萆薢三錢，煮三杯，分三次服。

二十日，黃退，小便赤濁，舌赤，脈洪，濕熱未盡。

飛滑石五錢、半夏三錢、海金沙三錢、炒梔皮二錢、萆薢三錢、真雅連一錢，
煮三杯，分三次服。

乙酉三月二十日，王氏，廿八歲：上年初秋伏暑，午後身熱汗出，
醫者誤以為陰虛勞損，不食胸痞，咳嗽，舌苔白滑，四肢倦怠，不能起床。
至今年三月不解，已經八月之久，深痼難救，勉與宣化三焦，兼眾少陽提邪外出法。

飛滑石六錢、桂枝三錢、白蔻仁二錢、茯苓皮五錢、青蒿三錢、炒黃芩二錢、
薑半夏五錢、苡仁五錢、白通草一錢、杏仁泥四錢、廣皮三錢，煮三杯，分三次服。
此方服二帖，能進食；服四帖，飲食大進，即起能行立。後八日復診，
以調理脾胃而癒。乙酉三月廿六日，王氏，廿六歲：伏暑咳嗽寒熱，將近一年不解，
難望回生，既咳且嘔而泄瀉，勉與通宣三焦，俾邪得有出路，或者得有生機。
何以知其為伏暑而非癆瘵？勞之咳重在丑寅卯木旺之時，濕家之咳在戌亥子水旺之時；
勞之寒熱後無汗，伏暑寒熱如瘧狀，丑寅卯陽升乃有汗而止；勞之陰虛身熱，
脈必芤大，伏暑之脈弦細而弱。故知其為伏暑而非癆瘵也。再左邊臥不著席，
水在肝也。

桂枝三錢、雲苓皮五錢、郁金一錢、半夏五錢、生苡仁五錢、廣皮二錢、青蒿八分、
旋復花〔包〕三錢、生薑三錢、香附三錢、白蔻仁二錢、大棗〔去核〕二枚，煮三杯，
分三次服。此方服四帖，寒熱減，去青蒿，服之十帖全癒，後以調理脾胃收功。
乙酉四月廿五日，金氏，三十歲：上年伏暑，寒熱時發如瘧狀，以通宣三焦立法，
補陰補陽皆妄也。

半夏四錢、雲苓皮五錢、黃芩二錢、杏仁三錢、藿香梗三錢、生薑三片、青蒿八分、
白蔻仁一錢五分、大棗〔去核〕二枚、苡仁五錢，煮三杯，分三次服。

五月初二日，伏暑癒後，以平補中焦為要，仍須宣通，勿得粘滯。

半夏三錢、雲苓塊五錢、蓮子五錢、苡仁五錢、益智仁一錢、生薑三片、廣皮二錢、
煮三杯，分三次服。

乙酉八月初五日，裘，四十歲：酒客中虛濕重，面色暗滯，並已多日，
現在又感伏暑新涼，頭脹便溏，舌白滑，脈弦細中虛寒濕可知，不能戒酒，病斷不除，
蓋客症易除，久病伏濕虛寒難療也。

雲苓皮一兩、杏仁三錢、藿香梗三錢、薑半夏六錢、青蒿二錢、白蔻仁三錢、
生苡仁一兩、廣皮五錢、黃芩炭二錢，煮三杯，分三次服。頭脹除，去青蒿，
七帖全癒。乙酉九月十八日，陶，五十八歲：伏暑遇新涼而發，舌苔㿠白，上加灰黑，
六脈不浮不沉而數，誤與發表，胸痞不食，此危症也。何以云危？蓋四氣雜感，
又加一層腎虛，又加一層肝郁，又加一層誤治，又加一層酒客中虛，何以克當！
勉與河間之苦辛寒法，一以通宣三焦，而以肺氣為主，望其氣化而濕熱俱化也。

飛滑石五錢、杏仁四錢、藿香葉三錢、薑半夏五錢、苡仁五錢、廣郁金三錢、
雲苓皮五錢、黃芩三錢、真雅連一錢、白蔻仁三錢、廣皮三錢、白通草一錢五分，
煮三碗，分三次服。

廿三日，舌之灰苔化黃，滑而不燥，唇赤顴赤，脈之弦者化為滑數，是濕與熱俱重也。

滑石一兩、雲苓皮六錢、杏仁五錢、苡仁六錢、黃柏炭四錢、雅連二錢、半夏五錢、
白蔻仁三錢、木通三錢、茵陳五錢，煮三碗，分三次服。

廿一日，伏暑舌之灰者化黃，玆黃雖退，而白滑未除，當退苦藥，加辛藥，脈滑甚，
重加化痰，小心復感為要。

滑石一兩、雲苓皮五錢、郁金三錢、杏仁五錢、小枳實三錢、蔻仁三錢、半夏一兩、
黃柏炭三錢、廣皮三錢、苡仁五錢、藿香梗三錢，煮三碗，分三次服。

十月初二日，伏暑雖退，舌之白滑未化，是暑中之伏濕尚存也，小心飲食要緊。
脈之滑大者已減，是暑中之熱去也。無奈太小而不甚流利，是陽氣未充，不能化濕，
重與辛溫，助陽氣，化濕氣，以舌苔黃為度。

半夏六錢、白蔻仁〔研沖〕三錢、木通二錢、杏仁五錢、益智仁三錢、廣皮五錢、
苡仁五錢、川椒炭三錢、乾薑三錢，煮三碗，分三次服。

初六日，伏暑之外感者，因大汗而退，舌白滑苔究未化黃，前方大用剛燥，
苔未盡除，務要小心飲食，毋使脾困。

杏仁泥四錢、煨食果八分、川椒炭三錢、薑半夏五錢、蒼朮炭三錢、益智仁三錢、
茯苓皮五錢、老厚朴二錢、白蔻仁三錢、生苡仁五錢、廣皮炭五錢、神曲炭三錢，
煮三碗，分三次服。

乙酉九月廿四日，薛氏，四十歲：初因肝郁，繼而內飲招外風為病。
現在寒熱如瘧狀，又有伏暑內發新涼外加之象。六脈弦細而緊，兩關獨大而浮，
厥陰克陽明，醫者全然不知病眾何來，亦不究脈象之是陰是陽，
一概以地黃等陰柔補陰，以陰藥助陰病，人命其何堪哉！勢已沉重，欲成噎食反胃，
勉與兩和肝胃，兼提少陽之邪外出法。桂枝三錢、薑半夏六錢、苡仁三錢、
杏仁三錢、旋復花〔包〕三錢、青蒿一錢、白蔻仁二錢、香附三錢、生薑四錢、
廣皮三錢、川椒炭二錢，煮三杯，分三次服。廿八日，寒熱減半，嘔吐，舌苔滿黃，
但仍滑耳，即于前方內加：炒黃芩二錢，再服四帖。如二三帖寒熱止，去青蒿；
如腹痛止，舌不滑不乾燥，去川椒炭，加茯苓皮五錢。

十月初六日，伏暑已解七八，痰飲肝郁未除，下焦且有濕鬱。

杏仁泥四錢、苡仁五錢、川萆薢五錢、旋復花〔包〕三錢、香附三錢、通草一錢、
白蔻仁三錢、雲苓皮五錢、晚蠶沙三錢、薑半夏五錢、廣皮二錢，煮三杯，分三次服。
數帖而癒。

乙酉十二月初九日，李，十八歲：伏暑如瘧狀，脈弦數，寒熱往來，熱多則寒，
解後有汗，與青蒿鱉甲湯五帖全癒。

丁亥九月初七日，圖，廿七歲：伏暑內發，新涼外加，腹脹，身熱身痛，胸脅痛，
與柴胡桂枝各半湯。

雲苓皮五錢、桂枝三錢、郁金二錢、薑半夏三錢、柴胡三錢、黃芩二錢、防己三錢、
杏仁泥三錢、廣皮三錢、藿香梗三錢，煮三杯，分三次服。

初八日，伏暑新涼，昨用各半湯一帖，腹脹、胸脅痛、身痛已癒，今日頭痛泄瀉，
身熱寒多。

按自利而渴者屬太陰也，與五苓散雙解表裏。

桂枝四錢、雲苓皮五錢、苡仁五錢、豬苓三錢、益智仁二錢、木香二錢、澤瀉三錢、
蒼朮炭二錢、廣皮三錢，煮三杯，分三次服。

初九日，伏暑新涼，以頭痛身熱而又泄瀉之故，用五苓散雙解表裏。
今日頭痛熱雖減，而泄瀉未止，咳嗽痰多，與開太陽闔陽明法。

桂枝五錢、薑半夏五錢、苡仁五錢、豬苓四錢、雲苓皮五錢、廣皮三錢、澤瀉四錢、
益智仁二錢、生薑五片、蒼朮三錢，煮四茶杯，日三夜一，分四次服。

初十日，泄瀉已止，熱退未淨，咳嗽嘔惡未平，頭偏右痛，兼有肝郁。

薑半夏五錢、苡仁五錢、炒炭黃芩一錢五分、旋復花〔包〕三錢、雲苓皮五錢、
香附三錢、桑葉三錢、蘇梗三錢、廣皮三錢、茶菊花三錢，煮三杯，分三次服。

十一日，伏暑身熱，咳嗽嘔惡，大便稀溏，兼有肝郁，偏頭痛，舌絳囗渴，腹微脹，
濕中生熱，與苦辛淡法。

雲苓皮六錢、滑石六錢、通草一錢、薑半夏五錢、苡仁五錢、廣皮一錢五分、
香梗三錢、蔻仁一錢五分、生薑三片、黃芩炭三錢，煮三杯，分三次服。

十二日，伏暑未解，痰飲咳嗽太甚，胃不和不寐，先與和胃令寐，治咳即癒。
雲苓皮六錢、苡仁六錢、蘇梗四錢、薑半夏二兩、秫米一合，煮三杯，分三次服。
十三日，伏暑飲渴不寐，昨與半夏湯法已寐，惟大便仍溏，咳末止，囗渴甚，
議渴者與豬苓湯加和胃止渴，去阿膠，以其滑膩也。

飛滑石六錢、豬苓四錢、苡仁五錢、雲苓皮六錢、澤瀉四錢、蘇梗三錢、
薑半夏六錢，煮三杯，分三次服。兩帖。

十五日，伏暑己愈大半，惟咳未盡除，渴未全止。暑中伏濕難清，濕中生熱。
濕家之渴，豬苓湯最合拍，宗前法而進之。

飛滑石六錢、豬苓五錢、蘇梗三錢、雲苓皮六錢、澤瀉五錢、廣皮二錢、苡仁五錢、
薑半夏五錢、甘草一錢、炒黃芩一錢五分，煮三杯，分三次服。兩帖。

庚寅九月初八日，潘，三十歲：濕熱發黃，己癒六七，繼感勁金涼氣，頭暈而痛，
身熱而噦，伏暑漫延三焦，與苦辛淡滲法化氣，氣化則濕熱俱化。

飛滑石五錢、豬苓三錢、薄荷八分、薑半夏三錢、杏仁三錢、桑葉三錢、
苦桔梗三錢、茵陳五錢、竹茹二錢、荊芥穗二錢、連翹二錢、橘皮二錢、白蔻仁一錢，
煮三杯，分三次服。

十一日，伏暑中之濕熱，彌漫三焦，舌苔滿布重濁，脈弦，一以化氣為要，
濕熱相搏，徒治一邊無益也。

豬苓五錢、雲苓皮五錢、茵陳五錢、澤瀉三錢、杏仁泥四錢、木通二錢、滑石六錢、
薑半夏三錢、蔻仁一錢、苡仁五錢、黃柏炭二錢、廣皮一錢五分，煮四小茶杯，
日三夜一，分四次服。

十四日，濕熱彌漫三焦，前與化氣，昨日汗大出，今日大便通快，舌苔已化，
惟小便未暢，餘熱未除，仍以化氣為要。

滑石六錢、雲苓皮五錢、苡仁五錢、豬苓三錢、藿香梗三錢、木通二錢、半夏三錢、
生薑汁每杯沖三茶匙、蔻仁一錢、杏仁三錢，煮三杯，分三次服，兩帖。十七日，
伏暑已解七八，餘熱未除，且有痰飲。

雲苓塊〔連皮〕六錢、豬苓四錢、小枳實三錢、薑半夏六錢、杏仁四錢、藿香梗二錢、
生苡仁五錢、廣皮三錢、白蔻仁一錢，煮三杯，分三次服。五帖。

廿二日，伏暑諸症俱解，惟餘痰飲，少腹不爽。

雲苓塊五錢、炒小茴香三錢、廣皮三錢、薑半夏五錢、生苡仁五錢、杏仁泥三錢、
生薑三片、小枳實一錢、甘瀾水八杯，煮取三杯，分三次服。

辛卯七月廿八日，弈氏，三十六歲，暑傷兩太陰，身熱泄瀉，腹微脹痛，
舌苔不甚黃，囗不甚渴，煩躁不安，晝夜不寐，脈洪數，並己十日以外，為難治。

連翹〔不去心〕五錢、雲苓皮五錢、杏仁三錢、生苡仁五錢、金銀花三錢、
雅連一錢五分、豬苓三錢、藿香葉二錢、蔻仁一錢、半夏三錢，煮三杯，分三次服。

廿九日，即于前方內減去連翹二錢，加半夏二錢，又加小枳實二錢，再服一帖。

八月初一日，脈小則病退，諸症漸減，惟心下痞悶，與瀉心法。

半夏五錢、雲苓塊〔連皮〕五錢、乾薑三錢、炒黃芩三錢、生苡仁五錢、
生薑汁每杯沖三小匙、炒黃連一錢五分、小枳實一錢五分，煮三杯，分三次服初二日，
痞略減，仍不寐，微煩。

連翹三錢、雲苓皮五錢、藿香〔半梗半葉〕二錢、銀花三錢、薑半夏五錢、蔻仁一錢、
豬苓三錢、小枳實三錢、橘皮三錢、杏仁三錢、炒黃芩三錢，煮三杯，分三次服。

初三日，陽亢于上，不寐，脈洪數，囗渴，惡人與火，與闔陽明法。

生石膏二兩、苡仁五錢、炒知母三錢、茯苓塊三錢、杏仁三錢、炒黃芩三錢、
薑半夏三錢、蔻仁一錢、生甘草二錢，煮三杯，分三次服。

初四日，氣上阻胸，不寐。

雲苓塊五錢、生苡仁五錢、白蔻一錢、旋復花〔包〕三錢、杏仁泥三錢、薑半夏五錢、
香附三錢、炒黃芩三錢、橘皮三錢、小枳實三錢、炒黃連一錢五分、
生薑汁每杯沖三小匙，煮三杯，分三次服。

初五日，即于前方內去旋復花，減小枳實一錢。

初六日，伏暑夾肝郁，不寐煩躁雖減而未除。

雲苓皮五錢、滑石六錢、炒黃芩四錢、薑半夏五錢、苡仁五錢、炒黃連一錢、
杏仁泥四錢、郁金二錢、白豆蔻一錢、旋復花〔包〕三錢、香附二錢、生甘草一錢，
煮三杯，分三次服。

初七日，噯甚，即于前方內加代赭石六錢，再服四帖。

初九日，伏暑已癒七、八，惟胸膈不舒，腹微痛，小便赤，餘邪未淨。

茯苓五錢、炒黃芩三錢、郁金二錢、苡仁五錢、白蔻仁一錢五分、香附三錢、
半夏五錢、炒黃連八分、橘皮三錢、杏仁三錢、淡吳萸〔炒〕八分，煮三杯，分三次服。

初十日，伏暑小癒後，又感燥金秋氣，胸痞痛，舌起新苔，六脈弦緊，與溫法。

茯苓〔連皮〕五錢、薑半夏五錢、淡吳萸二錢、桂枝三錢、生苡仁三錢、藿香梗三錢、
良薑三錢、川連〔與茱萸同炒〕八分、薑汁每杯沖三茶匙、川椒炭三錢、廣皮三錢，
煮三杯，分三次服。

十一日，新感又減，惟夜間頭痛。

桂枝三錢、焦白芍二錢、廣皮三錢、茯苓〔連皮〕五錢、川椒炭三錢、吳萸二錢、
半夏五錢、炒小茴香三錢、黃連〔與茱萸同炒〕八分、苡仁五錢，煮三杯，分三次服。

十二日，頭痛已止，舊有之癥瘕，上攻胃囗，有妨于食，脈弦緊，多汗。

桂枝五錢、公丁香一錢、吳萸三錢、雲苓五錢、川椒炭三錢、半夏五錢、
黃連〔茱萸同炒〕八分、炒小茴香二錢、橘皮三錢、良薑二錢，煮三杯，分三次服。
外服化癥回生丹一錢。

十四日，胃中之痛與煩躁，系新受之燥氣，腹中痞塊上攻，系舊有之燥氣，
十數年之久，新舊并病，猝難速癒。

茯苓塊五錢、吳萸三錢、川椒炭三錢、薑半夏五錢、括婁皮二錢、
黃連〔茱萸同炒〕一錢、高良薑二錢、廣皮三錢、歸橫鬚一錢、公丁香一錢，煮三杯，
分三次服。二帖。外間服化癥回生丹一錢。

十六日，大用陽剛，胃痛稍減，未申後陰氣旺，猶不爽，胸痞，陰邪未盡退也。
半夏五錢、茯苓塊五錢、厚朴三錢、吳萸二錢、川椒炭四錢、廣皮三錢、
黃連〔吳萸、黃酒同炒〕一錢、小枳實三錢、生薑三片、良薑二錢、公丁香一錢，
煮三杯，分三次服。二帖。仍間服化癥回生丹一錢。

十八日，燥氣之胸痞痛，與純剛大燥，七日方解，議病減者減其制。

茯苓塊四錢、豬芩三錢、藿香梗三錢、薑半夏四錢、厚朴二錢、生苡仁二錢、
川椒炭三錢、橘皮二錢、炒黃芩一錢五分，煮三杯，分三次服。三帖。
仍間服化癥回生丹一錢。

廿一日，諸症向安，惟病後氣弱，舊有之癥瘕未除，法宜通補陽氣，兼之調和營衛。
茯苓三錢、焦白芍二錢、廣皮三錢、桂枝三錢、柏子霜三錢、生薑三片、
半夏三錢、蔻仁一錢、膠棗〔去核〕二枚、苡仁三錢、川椒炭一錢，煮三杯，分三次服。
四帖。廿五日，諸症皆癒，惟欲便先痛，便後痛減，當責之積重，且便後不爽，
恐成滯下，俗名痢疾，少用溫下法。

生大黃〔黃酒炒半黑〕一錢五分、厚朴二錢、川椒炭二錢、熟附子〔制〕二錢、
廣皮炭三錢、良薑二錢、南查炭三錢、炒神麯三錢，煮二杯，分二次服。服一帖，
如仍痛，又服一帖。

廿九日，陰邪癒後，兼有癥瘕，無補陰之理，即陽藥中之守補者亦不可用。

茯苓五錢、薑半夏五錢、橘皮三錢、桂枝三錢、焦白芍三錢、生薑三片、苡仁五錢、
炒小茴香三錢，煮三杯，分三次服。服二帖後，凡五錢改作三錢，凡三錢改作二錢，
再服三、五帖。俟大能飲食，早晚各服化癥回生丹一錢，以腹中癥瘕化盡為度。

癸巳九月初五日，俞，十九歲，伏暑誤表十數劑之多，又誤¸十數劑之多，
眾古無此治法，以致正虛邪實，泄瀉不止，熱仍未退，舌苔白滑，脈弦細數急，
咳嗽喘急。勉與宣通肺氣，蓋肺主氣，氣化則濕熱俱化，萬一邪退，再議補正。

生石膏八錢、豬苓五錢、薑半夏五錢、茯苓皮五錢、杏仁二錢、炒黃芩三錢、
生苡仁五錢、橘皮三錢、白蔻仁一錢，煮三杯，分三次服。外間服紫雪丹一錢，
分三次涼開水調。

初七日，伏暑誤治，前與宣通三焦，仍以肺氣為主；今日諸多見效，熱亦退，
微見汗，惟咳嗽未除。

茯苓皮五錢、豬芩五錢、炒於朮三錢、薑半夏五錢、杏仁三錢、白蔻仁一錢、
生苡仁五錢、橘皮三錢、生薑汁每杯沖三小匙，煮三杯，分三次服。二帖收功。


<h2>濕溫</h2>
壬戌四月廿二日，王，三十三歲，證似溫熱，但心下兩脅俱脹，舌白，渴不多飲，
嘔惡噯氣，則非溫熱而眾濕溫例矣。用生薑瀉心湯之苦辛通降法。

茯苓塊六錢、生薑一兩、古勇連三錢、生苡仁五錢、半夏八錢、炒黃芩三錢、
生香附五錢、乾薑五錢、頭煎水八杯，煮三茶杯，分三次服，約二時一杯。
二煎用三杯水，煮一茶杯，明早服。

廿三日，心下陰霾已退，濕已轉陽，應清氣分之濕熱。

煆石膏五錢、連翹五錢、廣鬱金三錢、飛滑石五錢、銀花五錢、藿香梗三錢、
杏仁泥三錢、盧根五寸、黃芩炭三錢、古勇連二錢，水八碗，煮成三碗，分三次服。
渣再煮一碗服。

廿四日，斑疹已現，氣血兩燔，用玉女煎合犀角地黃湯法。

生石膏一兩五錢、細生地六錢、犀角三錢、連翹一兩、苦桔梗四錢、牛蒡子六錢、
知母四錢、銀花一兩、炒黃芩四錢、元參八錢、人中黃一錢、簿荷三錢、水八大碗，
煮成四碗。早中睌夜分四次服。

廿五日，面赤，舌黃大渴，脈沉肢厥，十日不大便，轉矢氣，譫語，下症也。
議小承氣湯。

生大黃八錢、小枳實五錢、厚朴四錢，水八碗，煮成三碗，先服一碗，
約三時得大便，止後服；不便再服第二碗。

又，大便後，宜護津液，議增液法。

麥冬〔不去心〕一兩、細生地一兩、連翹三錢、元參四錢、炒甘草二錢、金銀花三錢，
煮三碗，分三次服。能寐不必服。

廿六日，陷下之餘邪不清，仍思涼飲，舌黃微，以調胃承氣湯小和飲。
生大黃二錢、元明粉八分、生甘草一錢，頭煎一杯，二煎一杯，分兩次服。廿七日，
昨日雖大解而不爽，脈猶沉而有力，身熱不退而微厥，渴甚面赤，猶宜微和之，
但恐犯數下之戒，議增液承氣合玉女煎法。

生石膏八錢、知母四錢、黃芩三錢、生大黃三錢〔另煎，分三分，每次沖一分〕，
煮成三杯，分三次服。若大便稀而不紅黑，後服止大黃。

廿八日，大便雖不甚爽，今日脈浮不可下，渴思涼飲，氣分熱也；口中味甘，
脾熱甚也。議用氣血兩潘例之玉女煎，加苦藥以清脾癉。

生石膏二兩、元參六錢、知母六錢、細生地一兩、麥冬〔不去心〕一兩、古勇連三錢、
黃芩三錢，煮四碗，分四次服。得涼汗，止後服，不渴亦止服。

廿九日，大用辛涼微甘合苦寒，斑疹續出若許，身熱退其大半。不得再用辛涼重劑，
議甘寒合化陰氣加辛涼，以清斑疹。

連翹三錢、細生地五錢、犀角三錢、銀花三錢、天花粉三錢、黃芩三錢、麥冬五錢、
古勇連二錢、薄荷一錢、元參四錢，煮三碗，分三次服。渣再煮一碗服。

五月初一日，大熱雖減，餘焰尚存，口甘弄舌，而光赤色未除，猶宜甘寒苦寒合法。
連翹三錢、細生地六錢、元參三錢、銀花三錢、炒黃芩三錢、丹皮四錢、麥冬一兩、
古勇連一錢，水八碗，煮三碗，分三次服。

初二日，即于前方內加，暹羅犀角二錢、知母一錢五分，煮法服法如前。

初三日，邪少虛多，宜用復脈去大棗、桂枝，以其人本系酒客，再去甘草之重甘，
加二甲、丹皮、黃芩。

麥冬一兩、大生地五錢、阿膠三錢、丹皮五錢、炒白芍六錢、炒黃芩三錢、
炙鱉甲四錢、牡蠣五錢、麻仁三錢，頭煎三碗，二煎一碗，日三夜一，分四次服。
此甘潤化液，復微苦化陰，又苦甘咸寒法。

初四日，尚有餘邪未盡，以甘苦合化八陰搜邪法。

元參二兩、細生地六錢、知母二錢、麥冬〔不去心〕八錢、生鱉甲八錢、粉丹皮五錢、
黃芩二錢、連翹三錢、青蒿一錢、銀花三錢，頭煎三碗，二煎一碗，分四次服。

初九日，邪少虛多，仍用復脈法。

大生地六錢、元參四錢、生白芍六錢、生阿膠四錢、麥冬八錢、生鱉甲六錢、
火麻仁四錢、丹皮四錢、炙甘草三錢，頭煎三茶杯，二煎一茶杯，分四次服。

乙丑四月初七日，陳，三十二歲，面赤目赤，舌苔滿布如積粉，至重之溫病也。
最忌發表，且用辛涼。

苦桔梗六錢、銀花八錢、香豆鼓五錢、連翹八錢、藿香葉五錢、廣鬱金四錢、
荊芥穗五錢、杏仁五錢、生甘草三錢、牛蒡子五錢、薄荷四錢，共為粗末，分八包，
一時許服一包，蘆根湯煎，去渣服。

初九日，面赤目赤，舌苔滿布，至重之溫熱病，脈反緩而弦，外熱反不盛，
口反不盛，肢微厥，所謂陽症陰脈，乃本身陽氣不能十分充滿，不肯化解耳。
玆與化邪法。

廣鬱金二錢、杏仁二錢、藿香二錢、苦桔梗一錢五分、荊芥穗二錢、連翹心一錢五分、
銀花二錢、青蒿一錢、香豆鼓一錢五分，煮兩杯。今睌一帖，明早一帖。

十一日，溫病未有不渴而燥者，今舌苔滿布而不渴，雖黃而滑，脈緩甚，熱不壯，
蓋夾濕之故也。議眾溫濕例治，用苦辛寒法。

生茅朮三錢、杏仁泥三錢、藿香二錢、銀花二錢、炒黃芩一錢、白蔻仁一錢、
雅連一錢、連翹三錢、廣皮二錢、鬱金三錢，煮兩杯。今睌一帖，明早一帖。

丙寅四月初八日，張，三十三歲，六脈弦細而勁，陰寒證脈也；咳嗽稀痰，
陰濕咳也；舌苔刮白而滑，陰舌苔也；嘔吐泄潟，陰濕症也。雖發熱汗出不解，
乃濕中兼風，病名濕溫，天下有如是之陰虛症乎？

茯苓塊四錢、桂枝三錢、炒白芍二錢、薑半夏五錢、於朮三錢、廣皮炭二錢、
生苡仁五錢、澤瀉四錢、生薑汁每杯沖三小匙，煮三杯，分三次服。

初十日，痰飲兼風，誤治成壞症。前用溫平逐飲除風，諸惡症俱減，惟寒少熱多，
熱後汗出未除；現在面赤口渴，暮夜譫語，有風化熱之象，但六脈尚弦，未盡轉陽也；
再咳嗽則胸脅小腹俱微痛，又有金克木之象。

桂枝三錢、生石膏六錢、青蒿三錢、半夏五錢、茯苓塊四錢、生薑三片、杏仁三錢、
焦白芍二錢、大棗〔去核〕二枚、豬苓二錢、炙甘草二錢，煮三杯，分三次服。

十四日，脈弦數，午後潮熱，前有白苔，茲變為黃，嘔惡囗渴，頗有濕瘧之象；
但咳嗽便溏，又有濕溫之形。伏邪內陷所致，最難清理。

生石膏八錢、桂枝四錢、生苡以仁五錢、飛滑石六錢、知母三錢、杏仁泥三錢、
茯苓皮五錢、青篙二錢、炙甘草二錢，煮三杯，分三次服。

初十日，某〔失其年月并人年歲〕，六脈俱弦而細，左手沉取數而有力，面色淡黃，
目白睛黃。自春分午後身熱，至今不癒；曾經大瀉後，身軟不渴，現在雖不泄瀉，
大便久未成條，午前小便清，午後小便赤濁。與濕中生熱之苦辛寒法。

飛滑石六錢、茵陳四錢、蒼朮炭三錢、雲苓皮五錢、杏仁三錢、晚蠶沙三錢、
生苡仁五錢、黃芩二錢、白通草一錢五分、海金沙四錢、山連一錢，煮三碗，
分三次服。十三日，于前方內去蒼朮炭，加石膏，增黃連、黃芩。

丁卯七月初二日，文，三十八歲，濕溫，舌苔白滑厚濁，脈象模糊，或弦細而濡。
用通宣三焦法，先寒熱，繼微熱，後不熱，更方三十餘帖，大抵不出滲濕之苦辛淡法；
四十五日以後方解，解後以兩理脾胃收功。


<h2>中燥</h2>
乙酉四月十九日，傅，五十七歲，感受燥金之氣，腹痛泄瀉嘔吐；現在泄瀉雖止，
而嘔不能食，腹痛仍然，舌苔白滑，肉色刮白。宜急溫之，兼與行太陰之濕。

雲苓塊五錢、吳萸二錢、川椒炭三錢、薑半夏五錢、良薑二錢、益智仁二錢、
生苡仁五錢、廣皮三錢、公丁香一錢，煮三杯，分三次服。

廿二日，背仍痛，于原方加良薑一錢、吳萸二錢、桂枝五錢。

廿七日，已效，陰氣未退，再服三帖，分四日服完。

五月初三日，已服三帖，痛減，嘔與泄瀉俱止，減川椒、吳萸、良薑之半，又服六帖。

十三日，陰未化，陽自不復，且心下堅大如盤，脈如故，再服。

乙酉四月廿一日，謝，四十八歲，燥金感後，所傷者陽氣，何得以大劑熟地補陰？
久久補之，胃陽困頓，無怪乎不能食而嘔矣。六脈弦緊，豈不知脈雙弦者寒乎？
半夏五錢、雲苓塊五錢、廣皮三錢、苡仁五錢、川椒炭三錢、生薑三錢、乾薑二錢、
公丁香八分，煮三杯，分三次服。

五月初二日，于前方內加桂枝三錢、增乾薑一錢、減川椒炭之半。

十一日，嘔痛皆止，飯食已加，惟肢軟無力，陽氣太虛，加甘草，
合前辛藥為辛甘補陽方法。

廿一日，復感燥氣，嘔而欲瀉，于前方去甘藥，加分量自癒。六脈弦細如絲，
陽微之極。

桂枝五錢、淡吳萸三錢、半夏五錢、雲苓五錢、川椒炭三錢、廣皮三錢、乾薑三錢、
公丁香一錢五分、生薑五錢，煮三杯，分三次服。

廿七日，諸症悉減，脈稍有神，于原方中去吳萸、丁香之剛燥，加苡仁之平淡，
陽明眾中治也。

乙酉四月十六日，李，四十六歲，胃痛脅痛，或嘔酸水，多年不癒；現在六脈弦緊，
皆起初感受燥金之氣，金來克木，木受病未有不克土者，土受病之由來，則自金始也。
此等由外感而延及內傷者，自唐以後無聞焉。議變胃而不受胃變法，即用火以克金也，
又久病治絡法。

雲苓五錢、生苡仁五錢、枳實四錢、半夏五錢、川椒炭三錢、生薑五錢、廣皮三錢、
公丁香一錢，煮三杯，分三次服。

廿三日，復診仍用原方。

五月初二日，現在胃痛脅痛吐酸之症不發，其六脈弦緊不孌，是胸中絕少太和之氣，
議轉方用溫平，剛燥不可以久任也。

桂枝四錢、生苡仁五錢、廣皮三錢、半夏五錢、雲苓塊五錢、生薑三錢、白芍四錢、
炙甘草二錢、大棗〔去核〕二枚、乾薑二錢，煮三林，分三次服。無弊可多服。

十一日，診視已回陽，原方去乾薑，減桂枝之半。

廿四日，復診脈仍緊，加益智仁，餘仍照原方。

桂枝二錢、焦白芍四錢、廣皮三錢、雲苓五錢、益智仁一錢、生薑三錢、半夏五錢、
炙甘草二錢、大棗〔去核〕二枚、苡仁五錢，煮三林，分三次服。

乙酉五月初二日，余，五十二歲，胃痛脅痛，脈雙弦，午更甚，陰邪自旺于陰分也。
半夏五錢、川椒炭三錢、吳萸二錢、苡仁五錢、公丁一錢五分、香附三錢、降香三錢、
山查炭二錢、廣皮三錢、青皮二錢、青橘葉三錢，煮三杯，分三次服。接服霹靂散。

十七日，診視病稍減，脈仍緊，加小枳實三錢、減川椒炭一錢、去山查炭、青橘葉。

廿四日，脈之緊者稍和，腹痛已止，惟頭暈不寐，且與和胃令寐，再商後法。

半夏一兩、小枳實三錢、雲苓五錢、苡仁一兩，煮三杯，分三次服。以得寐為度。
如服一二帖仍不寐，加半夏至二兩，再服一帖。

乙酉五月十六日，譚，四十七歲，感受金涼，胸痺痹頭痛，脈弦細而緊。

桂枝三錢、薑半夏三錢、廣皮三錢、薤白三錢、生苡仁五錢、生薑五片、厚朴二錢、
川椒炭三錢、大棗〔去核〕二枚、良薑二錢，煮三杯，分三次服。

十八日，燥氣雖化，六脈俱弦，舌苔白滑，與陽明眾中治，用苦辛淡法，忌酸甘。

薑半夏四錢、廣皮三錢、生苡仁五錢、雲苓塊四錢、香附三錢、益智仁二錢、
川椒炭二錢、乾薑一錢五分、白蔻仁一錢五分，煮三杯，分三次服。

廿一日，脈仍弦緊，熱藥難退；咳嗽減，效不更方；右脅微痛，于前方內增香附三錢。

廿三日，右脅痛甚，脈弦緊如故，于前力內加：
旋復花〔包〕三錢、降香三錢、蘇子霜三錢。

廿六日，脅痛咳嗽皆止，痰尚多，脈弦未和，
于前方去香附、蘇子霜、旋復花、降香，加桂枝四錢、乾薑一錢五分，以充其陽氣，
行痰飲，和弦脈。

霹靂散方：主治中燥吐瀉腹痛，甚則四肢厥逆，腿痛轉筋，肢麻，起臥不安，
煩躁不寧，再甚則六脈全無，陰毒發斑、疝瘕等症、并一切凝寒固冷積棸之疾。
寒輕者不可多服，寒重者不可少服，以癒為度。對症宜隨時頻服。
但非實在純受濕燥寒三氣陰邪者不回服，孕埽對症五不忌。

桂枝六兩、降香末五兩、烏藥三兩、薤白四兩、蓽澄茄五兩、吳萸四兩、苡仁五兩、
川椒炭五兩、乾薑三兩、附子三兩、青木香四兩、檳榔二兩、防己三兩、五靈脂二兩、
細辛二兩、良薑三兩、公丁香二兩、雄黃五兩、草果二兩、水菖蒲二兩。

〔方論〕按內經有五疫之稱，五行偏勝之極，皆可致疫。雖癘氣之至，多見大症，
而燥金寒濕之疫，亦復時有。蓋風火暑三者為陽邪，與穢濁異氣相參，則為溫癘。
濕燥寒三者為陰邪，與穢濁異氣相參，則為寒癘。現在見症多有肢麻轉筋，手足厥逆，
吐瀉腹痛，脅肋疼痛，甚至反惡熱而大渴思涼者。經謂霧傷于上，濕傷于下。
此症乃燥金寒濕之氣直犯筋經，由大絡別絡內傷三陰臟真，所以轉筋入腹即死也。
既吐且瀉者，陰陽逆亂也。諸痛者，燥金寒水之氣所搏也。其渴思涼飲者，
少陰篇謂自利而渴者屬少陰，虛則少陰真水受克，陰火上炎，故飲水求救也。
其頭面赤者，陰邪內逼于上，陽不能降安其位，所謂戴陽也。其周身惡熱喜涼者，
陰邪蟠踞于內，陽氣無附，欲散且脫也。諸斑疹者，陰邪凝結于血絡，
同于陽火薰灼也。陰病反見陽症，所謂水極似火，其受陰邪尤重也。諸陽症畢現，
有認定為陰寒者，然必當臍腹痛甚拒按者，方謂陽中見純陰，乃為真陰之症。
否則必有轉筋腿痛等寒症，此處斷不可誤，故立方會萃溫三陰經剛燥苦熱之品，
急溫臟真，保住陽氣。又經謂陽明之上，中見太陰，又謂陽明從中治，且重用芳香，
急驅穢濁。一面由臟真而別絡大絡，外出筋經經絡，以達皮毛；
一面由臟絡腑絡以通六腑，外達九竅，俾穢濁陰邪一齊立解。大抵皆扶陽抑陰，
取義于雷霆奮迅，所謂離照當空，群陰退避也。

〔後注〕再此證自唐宋以後，醫者皆不識燥氣所乾，凡見前證，俗名曰痧。
近時竟有著痧症書者，捉風捕影，雜亂無章，害人不淺。即以病論，
未有不干天地之氣，而漫然成痧者。究竟所感何氣，不能確切指出，故立方毫無準的，
其誤皆由前人謂燥不為病，又有燥氣化火之說。瑭亦為其所誤，故初刻溫病條辨時，
雖再三疑慮，多方辨難，見于雜說篇中，而正文只有化氣之火證，無勝氣之寒證。
其燥不為病之誤，誤在陰陽應象大論篇中脫秋傷于燥一條，將在夏傷于濕，
又錯秋傷于濕，以為竟無燥證矣。
不知天元紀、氣交變、五運行、五常政、六微旨諸篇平列六氣，燥氣之為病，
與諸氣同，何嘗燥不為病哉！經云：「風為百病之長。」按風屬木主仁，大易曰：
「元者，善之長也。」得生生之機，開生化之源，尚且為病多端，況金馬殺厲之氣，
歐陽氏曰：「商者傷也，主義主收，主刑主殺。」其傷人也最速而暴，
竟有不終日而死者。瑭目擊神傷，故再三致意，而後補于原書云。

右藥共為細末，開水和服。大人每服三錢，病重者五錢，小人減半。再病甚重者，
連服數次，以痛止厥回瀉止筋不轉為度。

乙酉七月廿四日，趙，三十八歲，感受燥金之氣，腹痛甚，大嘔不止，中有蓄水，
誤食水果。

半夏一兩、川椒炭六錢、烏梅三錢、雲苓五錢、公丁香三錢、廣皮五錢、吳萸四錢、
小枳實三錢、生薑一兩、良薑四錢，以五碗水煮成二碗，渣再煮三碗，另以生薑一兩，
煮湯一碗，候藥湯涼，先服薑湯一口，接服湯藥一口，少停半刻，俟不吐再服第二口，
如上法以嘔止腹不痛為度。

廿五日，燥氣，腹痛雖止，當臍仍堅，按去微痛，舌苔微黃而滑，周身筋骨痛，
脈緩，陽明之上，中見太陰，當與陽明從中治例。

桂枝六錢、焦白芍三錢、苡仁五錢、雲苓六錢、川俶炭二錢、防己三錢、半夏五錢、
公丁香一錢、生薑三錢，煮三杯，分三次服，服此身痛止。

廿六日，脈小于前，身痛已止，六脈未和，舌黃苔白。

雲苓五錢、大腹皮三錢、厚朴一錢五分、半夏五錢、川椒炭一錢、廣皮三錢、
苡仁五錢、白蔻仁一錢五分、生薑三錢，煮三杯，分三次服。

廿八日，腹痛如故，不寐，加半夏一兩。

八月初一日，太陽痺痹。

飛滑石六錢、桂枝六錢、片薑黃三錢、雲苓塊五錢、杏仁五錢、晚蠶沙三錢、
生苡仁五錢、防已四錢、白通草一錢，煮三杯，分三次服。

初六日，腹脤停飲，于前方去滑石，加苦辛之通。

大腹皮三錢、厚朴三錢、廣皮三錢、小枳實三錢。

初十日，六脈俱弦，胃口不開，腹脹肢倦，宜通六腑及勞者溫之之法也。

雲苓塊五錢、桂枝六錢、大腹皮三錢、薑半夏五錢、厚朴二錢、小枳實二錢、
益智仁三錢、廣皮五錢、川椒炭三錢，煮三杯，分三次服。服此方五帖而癒。

張女，十五歲，燥金之氣，直中入裏，六脈全無，僵臥如死，四肢逆冷，已過肘膝，
腿痛轉筋，與通脈四逆湯加川椒、吳萸、公丁香一大劑，厥回脈出一晝夜，
次日以食粥太早，復中宛如前症，脈復厥，體厥又死去矣，仍用前方，重加溫熱，
一劑厥回其半，又二劑而復活，後以補陽收功。

顧，五十歲，直中燥氣，嘔少瀉多，四肢厥逆無脈，目開無語，睛不轉，
與通脈四逆湯加人參、川椒、吳萸、丁香，一劑而效，三劑脈漸復，重與補陽而癒。

楊室女，五十歲，脅痛心痛懊憹，拘急肢冷，脈弦細而緊，欲坐不得坐，
欲立不得立，欲臥不得臥，隨坐即欲立，剛立又欲坐，坐又不安，一刻較一刻，脈漸小，
立刻要脫，與霹靂散不住灌之，約計二時服散約計四兩，而稍定，後與兩和肝胃而全癒。
鄭，二十六歲，先是三月初九日得太陽中風，與桂枝湯已癒；十二日晚已臥，
下身有微汗，因廚房不戒于火，只穿小汗衫一件，未著襪，出外救火，
俟火熄復臥一覺，身微熱惡寒，腹中脹痛，脈弦數，與桂枝柴胡各半湯，汗出稍經，
究不能解；以後外雖化熱，面赤汗多，如溫病狀，以當臍之痛未休，舌白不燥，
斷不敢用辛涼，而辛溫之藥，或進或退，十日不解，至廿四日反重，
用溫熱反佐頂高黃連三錢，次日表症裏症一齊俱解如失，後與調理脾胃兩陽而全癒。

多，十六歲，燥淫于內，表裏兼病，面赤身熱，舌黃燥，口渴，六脈洪數而緊，
經謂脈盛大以澀者寒也；大便秘，小便短，通體全似火症，只有當臍一點痛拒按，
此謂陽中之陰，乃為真陰，與苦熱芳香一劑而熱退，減分量三帖而病全癒。

丁亥九月十三日，華，二十三歲，感受燥金之氣，陽明之上，中見太陰，胸痛脅痛，
腹脹泄瀉，飲咳，皆太陰病也，誤服寒涼，勢已重大，勉與開太陽合陽明法。

雲苓皮五錢、豬苓三錢、厚朴二錢、薑半夏五錢、澤瀉三錢、乾薑二錢、桂枝三錢、
川椒炭三錢、廣皮四錢、廣木香一錢五分，煮三杯，分三次服。

十四日，仍服一帖。

十五日，燥症誤用涼藥，泄瀉不止，右脈如無，左脈弦細而緊，不寐，痰飲咳嗽仍舊，
惟胸脅痛止。

雲苓皮六錢、豬苓四錢、大腹皮三錢、薑半夏八錢、澤瀉四錢、廣木香三錢、南蒼朮
〔炒〕二錢、桂枝四錢、廣陳皮三錢，煮四杯，分四次服。

十六日，再服一帖。

十七日，諸症皆退，惟餘咳嗽口渴，與辛能潤法。

雲苓皮五錢、蘇梗三錢、杏仁泥三錢、薑半夏六錢、乾薑二錢、五味子二錢、
生苡仁五錢、廣皮三錢、炙甘草三錢，煮三杯，分三次服。

十八日，于前方內減五味子一錢，加炙甘草一錢，改雲苓皮為塊。

十九日，咳嗽已止，脈靜身涼，惟舌白口乾，尚有伏飲，調理飲食要緊，
藥與通補脾胃兩陽。

雲苓塊三錢、益智仁二錢、廣皮一錢、薑半夏三錢、蒼朮炭二錢、生薑三片、
生苡仁五錢、炙甘草二錢、大棗〔去核〕二枚，煮三杯，分三次服。

二十日，以後通補中焦可收功。

丁亥九月廿八日，李氏，四十歲，六脈陽微之極，弦細而緊，內而飲劇，外而瘰痛，
兼之內苛，飲食減少，得食易嘔，乃內傷生冷，外感燥金之氣而然，
以急救三焦之陽與陽明之陽為要。

桂枝三錢、薑半夏六錢、乾薑三錢、降香三錢、雲苓塊〔連皮〕五錢、苡仁五錢、
吳萸一錢五分、川椒炭三錢、廣皮三錢、薤白三錢、公丁香一錢、生薑五大片，
煮四杯，日三夜一，分四次服。二帖。

三十日，陽虛已久，急難猝復，餘有原案。

薑半夏一兩、雲芩皮五錢、厚朴三錢、小枳實三錢、薤白三錢、川椒炭三錢、
廣皮五錢、乾薑三錢、生薑五大片、公丁香二錢，煮三杯，分三次服。三帖。

十月初三日，如是剛燥，脈仍弦緊，受病太深之故，于前方內去薤白，
加川椒炭五錢，再服三帖。

初六日，陽氣稍復，痰飲上沖，咳聲重濁，晝夜不寐，暫興靈樞半夏湯和胃，令得寐。

薑半夏二兩、廣皮五錢、秫米一合、雲苓塊五錢、甘瀾水十杯，煮成四杯，
日三夜一，分四次服。二帖。

初八日，陽微飲聚不寐，與半夏湯已得寐，但六脈無神，陽難猝復，
病久而又誤用陰柔苦寒之故，一以復陽為要。

薑半夏八錢、桂枝五錢、川椒炭三錢、雲苓塊六錢、乾薑三錢、小枳實二錢、
杏仁泥三錢、廣皮三錢、炙甘草二錢、甘瀾水八杯，煮三杯，分三次服。二帖。

初十日，脈之緊者已和，諸見症亦減，但脈仍太細，陽未全復。

薑半夏五錢、桂枝三錢、焦白芍三錢、雲苓塊五錢、乾薑二錢、川椒炭二錢、
小枳實一錢五分、炙甘草二錢、廣皮炭三錢，煮三小茶杯，分三次服。四帖。

十四日，胃不和則臥不安，飲以半夏湯，脈又弦緊，胃陽為痰飲所困，
皆日前過傷生冷之故。

薑半夏二兩、公丁香一錢五分、秫米一合、川椒炭三錢，煮三杯，分三次服。二帖。

十七日，痰飲喘咳不得臥，周身覺冷，脈弦緊，陽虛極矣。

薑半夏一兩、桂枝五錢、乾薑四錢、小枳實五錢、杏仁四錢、廣皮五錢、川椒炭三錢，
煮三杯，分三次服。此方服至二十餘帖，或作或止，後以蠲飲丸收功。

戊子十月二十日，某，燥金克木，由厥陰外犯太陽，季脅偏右攻腰痛，
不發於春夏不發於冬令，不發於已前，而發於午後，六脈弦數，
其為陰邪留滯絡中沉著不移可知，以故久而不癒，此症當于絡中求之。

霹靈散四兩，每服二錢，每日早、中、晚三次，開水和服，以清絡中之邪。

又，金匱謂凡病至其年月日時復發者，當下之。此症病發時不得大便，乃肝主疏泄，
肝受病則不得疏泄，但不可寒下耳。

天台烏藥散一錢，加巴豆霜六厘，以泄絡中沉著乏伏邪，庶可拔其根也。

戊子八月十八日，瑞，二十歲，感受燥金之氣，表裏兼受，與各半湯加苦溫甘熱法。

桂枝五錢、薑半夏四錢、廣皮三錢、柴胡三錢、川椒炭三錢、生薑二錢、吳萸三錢、
炙甘草一錢、大棗〔去核〕二枚、黃芩三錢，煮三杯，分三次服。

廿三日，十九至廿二日，誤服他人苦寒藥，今議陽明眾中治，燥中見濕，故宗其法。

桂枝木五錢、豬苓三錢、淡吳萸三錢、薑半夏四錢、川椒炭〔存性〕三錢、澤瀉三錢、
雲苓皮六錢、乾薑三錢、炒真山連二錢、蒼朮炭三錢，煮三杯，分三次服。

廿四日，六脈俱弦，怯寒泄瀉，表裏三陽皆虛，仍與陽明眾中治法。

桂枝五錢、薑半夏五錢、吳萸三錢、豬苓三錢、雲苓塊〔連皮〕六錢、乾薑三錢、
澤瀉三錢、川椒炭三錢、廣皮二錢、蒼朮三錢，煮三杯，分三次服。

廿五日，燥症本屬陰邪，誤用大苦大寒，致傷胃陽，晝夜無眠，
與胃不和則臥不安例之半夏湯。

薑半夏二兩、秫米二合、急流水八杯，煮取三杯，三次服。二帖。

廿七日，燥症誤服涼藥，胃陽受傷，以致不食不飢，不便不寐，峻用半夏湯和胃，
稍有轉機，仍以和胃為要。

雲苓〔半塊半皮〕五錢、薑半夏一兩、秫米一合、廣皮三錢、小枳實二錢、
薑汁每杯沖三茶匙，煮三杯，分三次服。二帖。

廿九日，胃不和，兩用半夏湯和胃，已得眠食，腹中疝瘕未消，微痛，脈弦，
夜間身微熱，七日不大便，小便短赤，與辛通苦降淡滲法。

薑半夏六錢、青皮二錢、公丁香七分、小茴香三錢、炒山連一錢五分、吳萸三錢、
川椒炭三錢、廣皮三錢，煮三杯，分三次服。

九月初一日，腹脹甚，于前方內加：
生苡仁五錢、半夏二錢、炒山連五分、厚朴三錢、雲苓皮三錢，再服二帖，
分量加則力更進。

初三日，于前方內去丁香五分，山連五分，仍服二帖。

初五日，疝瘕寒熱，俱未盡除。

薑半夏八錢、吳萸三錢、炒小茴香三錢、雲苓塊五錢、厚朴二錢、青蒿二錢、
川椒炭三錢、桂枝尖三錢、檳榔剪一錢、公丁香五錢、廣皮三錢，煮三杯，分三次服。
服此方二帖方見大效。

初七日，前天大用剛熱，下焦方知藥力，其中寒甚可知，猶宜溫熱，兼之透絡。

桂枝三錢、炒小茴香三錢、厚朴二錢、半夏五錢、川椒炭三錢、檳榔剪一錢、
青蒿八分、吳萸三錢、公丁香一錢五分、廣皮三錢、良薑二錢，煮三杯，分三次服。
二帖。

己丑正月十五日，檀氏，三十二歲，燥金克木，連少腹久痛不休，腿腳俱痛，
兼有溢飲，與陽明眾中治法。

薑半夏五錢、雲苓〔半塊半皮〕六錢、淡吳萸三錢、川椒炭六錢、益智仁三錢、
良薑三錢、公丁香一錢五分、廣皮三錢，煮三杯，分三次服。七帖。


<h2>瘧</h2>
癸酉七月十六日，吳，二十五歲，但寒不熱，似乎牝瘧，然渴甚，皮膚捫之亦熱，
乃伏暑內發，新涼外加，熱未透出之故。仍用苦辛寒法，加以升提。

飛滑石三錢、花粉二錢、藿香葉二錢、杏仁泥三錢、知母一錢、廣鬱金二錢、
生苡仁三錢、青蒿一錢、白蔻仁二錢、老厚朴二錢、黃芩一錢，煮三杯，分三次服。

十七日，但寒不熱之瘧，昨用升提，已出陽分，渴甚，脈洪數甚，熱反多，
昨云熱邪深伏未曾透出，不得作牝瘧看，非虛言也。用苦辛寒重劑。

生石膏八錢、厚朴三錢、廣鬱金三錢、飛滑石三錢、知母二錢、白蔻仁三錢、
杏仁粉五錢、黃芩二錢、生甘草一錢五分、藿香梗三錢，煮三杯，分三次服。

丙寅正月初七日，伊氏，二十二歲，妊娠七月，每日午後先寒後熱，
熱到戍時微汗而解，已近十日。此上年伏暑成瘧，由初春升發之氣而發，病在少陽，
與小柴胡法。

柴胡五錢、薑半夏四錢、生薑三錢、人參二錢、炙甘草二錢、大棗〔去核〕二枚、
黃芩三錢，煮三杯，分三次服。一劑寒熱減，二帖減大半，
第三日用前方三分之一全癒。

庚申八月廿五日，朱，三十二歲，體厚，本有小腸寒濕，糞後便血，舌苔灰白而厚，
中黑滑，嘔惡不食，但寒不熱。此濕瘧也，與截法。

茯苓塊五錢、生草果三錢、熟附子一錢、生蒼朮五錢、杏仁三錢、檳榔三錢、
黃芩炭三錢、生苡仁五錢，煮三杯，分三次服。

廿八日，前方服三帖而病勢漸減，舌苔化黃，減其制，再服三帖而寒來甚微，
一以理脾為主。

薑半夏三錢、苡仁二錢、白蔻仁二錢、炒於朮三錢、廣皮三錢、黃芩炭二錢、
益智仁二錢，煮三杯，分三次服。服七帖而胃開。

孫，四十歲，少陰三瘧，二年不癒，寒多熱少，脈弦細，陽微損及八脈，
與通補奇經丸四兩，服完全癒。

蕭，三十三歲，少陰三瘧，久而不癒，六脈弦緊，形寒嗜臥，發時口不知味，不渴，
腎氣上泛、，而目黧黑，與扶陽湯法。

毛鹿茸三錢〔生剉末，先用酒煎〕、桂枝三錢、歸三錢、熟附子二錢、人參一錢、
蜀漆二錢，煮三杯，分三次服。四帖。

乙酉四月十九日，鄭，五十五歲，脈雙弦，伏暑成瘧，間三日一至，舌苔白滑，
熱多寒少，十月之久不止。邪己深入，急難速出，且與通宣三焦，使邪有出路，
勿得驟補。

雲苓皮五錢、知母三錢、杏仁泥三錢、生苡仁五錢、炒黃芩二錢、青蒿二錢、
藿香梗三錢、薑半夏三錢、白蔻仁二錢，煮三杯，分三次服。

廿六日，加青蒿一錢、白蔻仁一錢，服四帖。

五月初四日，脈緊汗多，加桂枝三錢，服二帖。

初六日，脈已活動，色已華，寒大減，熱亦少減，共計減其半，汗至足底，
時已早至八刻，議去青蒿，加黃芩一錢，舌苔雖減而仍白，餘藥如故，再服四帖。

十四日，三瘧與宣三焦，右脈稍大，熱多汗多，舌苔之白滑雖薄，而未盡化。
濕中生熱，不能驟補，與兩清濕熱。

茯苓皮五錢、黃芩三錢、杏仁泥三錢、薑半夏五錢、知母三錢、生苡仁五錢、
白蔻仁一錢五分、黃連〔薑汁炒〕二錢、白通草一錢，煮三杯，分三次服。

十九日，加廣皮炭三錢、藿香梗三錢，服四帖。

廿一日，病減者減其制，每日服半帖，六日服三帖。

廿九日，病又減，去黃連，加益智仁，以其脈大而尚緊也。
仍以六日服三帖。

六月初五日，餘邪未盡，
仍以六日服三帖。

十三日，三瘧與宣化三焦，十退其九，白苔尚未盡退，今日診脈弦中兼緩，氣夾至靜，
是陽氣未充，議與前法退苦寒進辛溫。

茯苓塊〔連皮〕五錢、桂枝三錢、藿香梗三錢、杏仁泥三錢、焦白芍二錢、
黃芩炭三錢薑半夏五錢、苡仁五錢、白蔻仁〔研〕三錢、益智仁三錢、廣皮三錢，
煮三杯，分三次服。

廿三日，左脈弦緊，右大而緩，舌白未化，瘧雖止而餘濕未消。此方仍服，
去白蔻仁一錢、黃芩炭一錢、益智仁一錢，以後又服八帖。

七月初二日，三瘧已止，胃亦開，脈已同陽，與平補中焦。

苻苓塊五錢、焦於朮三錢、炙甘草二錢、薑半夏三錢、生苡仁五錢、
白蔻仁一錢五分生薑三片、廣皮炭三錢、大棗〔去核〕二枚，煮三杯，分三次服。
服七帖後，可加人參二錢，服至收功。

八月初八日，丸方，瘧後六脈俱弦微數，與脾腎雙補法。

茯苓六兩、何首烏四兩、炒黑杞子四兩、野朮四兩、沙蒺藜二兩、蔻仁五錢、
人參四錢、五味子二兩、蓮子〔去心〕六兩、山藥四兩，右為細末，煉蜜為丸，
如梧子大，每服二三錢，開水送。每逢節氣，以遼參三、五分煎湯送。

乙酉六月初十日，高，十六歲，間三瘧脈弦，暑邪深入矣。

滑石五錢、茯苓皮三錢、知母二錢、杏仁三錢、制半夏三錢、黃芩三錢、柴胡二錢、
藿香葉三錢、生薑三片、青蒿三錢、白蔻仁一錢、大棗〔去核〕二枚、苡仁三錢、
炙甘草一錢，煮三杯，分三次服。

十二日，診脈數，熱重，加知母二錢。

廿三日，瘧止熱退，去知母、柴胡、青蒿、生薑、大棗，改藿香梗二錢減滑石二錢。

廿九日，餘邪已輕，再服數帖。

朱，三十八歲，但寒不熱，舌苔白滑而厚，三、四日灰黑而滑，五、六日黑滑可畏，
脈沉弦而緊。太陰寒濕之瘧，興牝瘧相參。但牝瘧表寒重，此則偏于在裏之寒濕重也。
初起三日，用桂枝、蒼朮、草果、茯苓、苡仁、廣皮、澤瀉、豬苓；三、四日加附子；
五、六日又加蒼朮、草果分量，再加生薑，舌苔始微化黃，惡寒漸減；
服至十二、三日，舌苔惡塞皆始退。瘧癒之後，峻補脾腎兩陽，然後收功。

乙酉七月廿五日，姚，二十五歲，久瘧不癒，寒多，舌苔白滑，濕氣重也，
宜通宣三焦，微偏于濕。

杏仁五錢、茯苓皮五錢、青蒿二錢、半夏五錢、煨草果一錢五分、廣皮四錢、
苡仁五錢、炒黃芩一錢五分、生薑三片、蔻仁三錢，煮三杯，分三次服。

八月初三日，前方服六帖，瘧疾己止，照原力去草果、青蒿，
加滑石六錢、益智仁三錢。


<h2>冬溫</h2>
甲子十一月廿五日，張，六十八歲，舌黃囗渴，頭不痛而惡寒，面赤目赤，
脈洪熱甚，形似傷寒，實乃冬溫挾痰飲，與伏暑一類。

連翹六錢、苦桔梗八錢、荊芥穗五錢、金銀花六錢、廣郁金三錢、廣皮三錢、
半夏八錢、藿香梗五錢、甘草三錢、杏仁六錢、白通草三錢，共為粗末，分七包，
一時許服一包，蘆根湯煎。

廿六日，于前方內去芥穗、通草。

廿七日，冬溫餘熱未清。

連翹三錢、細生地三錢、薄荷一錢、銀花二錢、苦桔梗三錢、黃芩一錢五分、
杏仁三錢、炒知母二錢、甘草一錢，水五杯，煮兩杯，分兩次服。

廿九日，溫病渴甚熱甚，面赤甚，脈洪甚。

石膏八錢、苦桔梗五錢、荊芥穗三錢、連翹三錢、杏仁泥五錢、廣郁金二錢、
銀花二錢、薑半夏四錢、甘草三錢、薄荷三錢，煮三杯，分三次服。

三十日，溫病最忌食復，況老年氣血已衰，再復則難治矣；口渴甚，痰多脅痛。

銀花五錢、苦桔梗五錢、半夏六錢、連翹三錢、杏仁霜五錢、薄荷一錢五分、
石膏四錢、廣鬱金三錢、甘草二錢，煮成三杯，分三次服。

十二月初一日，大勢已退，餘熱尚存，仍須清淡數日，無使邪復。

連翹三錢、細生地五錢、元參二錢、銀花三錢、粉丹皮二錢、黃芩二錢、
麥冬〔不去心〕五錢、生甘草二錢，頭煎二杯，二煎一杯，分三次服。

初三日，脈洪滑，即于前方內加半夏三錢。

乙丑二月廿二日，某，脈不浮而細數，大渴引飲，大汗，裏不足之熱病也。
用玉女煎法。

知母四錢、生石膏一兩、甘草三錢、麥冬五錢、細生地五錢、京米一撮、桑葉三錢、
煮三杯，分三次服。

廿三日，溫熱，大渴大汗，脈數，昨用玉女煎法，諸症俱減，平素有消渴病，
用玉女煎大便稀溏，加牡蠣，一面護陰，一面收下。

牡蠣一兩、生石膏五錢、炙甘草三錢、麥冬五錢、大生地五錢、炒知母二錢、
京米一撮，煮三杯，分三次服。

丙寅十一月初一日，某，冬溫，脈沉細之極，舌赤面赤，譫語，大便閉。
邪機純然在血分之裏，與潤下法。

細生地六錢、元參六錢、粉丹皮三錢、生大黃五錢、麥冬〔不去心〕六錢、生甘草二錢、
元明粉一錢，煮三杯，先服一杯，得快便，止後服。外服牛黃清心丸二丸。

初二日，冬溫譫語神昏，皆誤表之故。邪在心包，宜急急速開膻中，
不然則內閉外脫矣。大便閉，面正赤，昨因潤下未通，經謂下不通者死，非細故也。
得藥則嘔，忌甘也。先與廣東牛黃丸二、三丸，以開膻中；繼以大承氣湯攻陽明之實。

生大黃八錢、元參八錢、老厚朴二錢、元明粉三錢、丹皮五錢、小枳實四錢，
煮三杯，先服一杯，得便即止，不便再服。


<h2>傷寒</h2>
癸亥二月初二日，唐，五十八歲，太陽中風尚未十分清解，兼之濕痺痹髀痛。

茯苓皮五錢、桂枝四錢、片薑黃二錢、杏仁三錢、防己三錢、厚朴二錢、
陳橘皮一錢五分、晚蠶沙三錢、炙甘草一錢五分，煮三杯，分三次服。二帖。

初四日，行經絡而和營衛，則風痺痹自止。

桂枝八錢、焦白芍四錢生薑五片、防己六錢、生於朮五錢、大棗〔去核〕二枚、
半夏五錢、炙甘草三錢，水八碗，煮取三碗，分三次服。頭一次飲稀粥，令微汗佳，
其二、三次不必啜粥。

初五日，左脈沉緊，即于前方內加：熟附子五錢。

初六日，脈洪大而數，經絡痛雖解而未盡除，痺痹也；小便白而濁，濕也。

飛滑石五錢、桂枝三錢、生苡仁五錢、茯苓皮五錢、豬苓三錢、黃柏炭一錢、
杏仁泥五錢、澤瀉三錢、白通草三錢，煮三碗，分三次服。

初七日，昨服開肺與大腸痺痹法，濕滯己下，小便己清，身熱己退，
但大便與痰中微有血跡，症從寒濕化熱而來，未便即用柔藥以清血分，
今日且與宣行腑陽，右脈仍見數大，可加苦藥，如明日血分未清，再清血分未遲。

飛滑石五錢、半夏三錢、生苡仁五錢、杏仁泥三錢、厚朴二錢、黃柏炭一錢、
黃芩炭二錢、廣皮一錢五分、細蘇梗一錢，頭煎兩杯，二煎一杯，分三次服。

初八日，舌苔仍有新白，衣被稍薄而畏寒，身熱己退，陽虛濕氣未淨無疑。

薑半夏五錢、桂枝三錢、焦白芍二錢、生苡仁五錢、厚朴二錢、生茅朮二錢、
杏仁泥三錢、廣皮一錢五分、全當歸一錢五分，頭煎兩杯，二煎一杯，分三次服。
二帖。

初十日，諸症向安，惟營氣與衛不和，寐不實，寐後自覺身涼，以調和營衛為主。

桂枝三錢、茯苓塊三錢、廣皮一錢五分、白芍三錢、生苡仁五錢、生薑三片、
半夏六錢、炙甘草二錢、大棗〔去核〕二枚，頭煎兩杯，二煎一杯，分三次服。六帖。

十六日，營衛已和，即于前方內增白芍二錢、加膠飴三錢、服七帖而安。

癸亥二月十六日，唐氏，五十六歲，太陽中風漏汗，桂枝加附子湯主之。

桂枝六錢、焦白芍四錢、生薑三片、炙甘草三錢、熟附子三錢、大棗〔去核〕三枚，
煮三杯，分三次緩緩服。

十七日，中風漏汗，兼之腎水上凌心，心悸腹痛，昨用桂枝加附子湯，諸症悉退；
今左左沉緩，右脈滑數，表雖清而濁陰未退。議苓、桂伐腎邪，歸、茴溫沖脈，
吳萸、半夏、生薑兩和肝胃，白芍以收陰氣，合桂枝而調營衛，
加黃芩一以清風化之熱，合諸藥為苦辛通法，此外感之餘，兼有下焦裏症之治法也。

茯苓塊五錢、桂枝四錢、淡吳萸三錢、薑半夏四錢、青皮一錢五分、
全當歸〔炒黑〕三錢、小茴香〔炒黑〕三錢、生薑三片、黃芩炭一錢、焦白芍二錢，
甘瀾水煮三杯，分三次服。

十九日，脈緩，濁陰久踞，兼有滯物續下。用藥仍不外苦辛通法，稍加推蕩之品，
因其勢而利導之，大意通補陽明之陽，正以驅濁陰之陰，若其人陽明本旺，
胃陰自能下降，六腑通調，濁陰何以能聚？再胃旺自能坐鎮中州，
濁陰何能越胃而上攻心下？反復推求，病情自現。

桂枝尖四錢、厚朴三錢、焦白芍二錢、茯苓塊三錢、青皮一錢五分、小枳實一錢五分、
淡吳萸三錢、烏藥二錢、廣木香一錢、小茴香〔吳萸同炒黑〕三錢、廣皮一錢、
黃芩炭一錢、川棟子二錢，煮三杯，分三次服。

廿二日，凡痛脹滯下，必用苦辛通降，兼護陽明，固不待言。前法業已見效，
細詢病情已十有餘年，以半產後得之，誤用壅補而成。按久病在絡，再痛脹偏左，
下至少腹板著，其中必有瘀滯，非純用湯藥所能成功。蓋湯者蕩也，滌蕩腸胃，
通和百脈，固其所長，至于細雕密鏤，緩行攻絡，是其所矩，
非兼用化癥回生丹緩通不可。且湯劑過重，有瘕散為蠱之虞，不得不思患預防也。

桂枝尖一錢、半夏三錢、廣木香八分、炒白芍二錢、厚朴一錢、地榆炭一錢、
降香末二錢、紅花七分、炒桃仁一錢五分、川棟子二錢、小茴香〔炒黑〕二錢、
廣鬱金一錢、全當歸〔炒黑〕一錢、烏藥一錢五分、兩頭尖二錢、黃芩炭一錢、
黃連八分、廣皮炭八分，甘瀾水煎，前後四杯，日三夜一，分四次服。五帖。

昔李東垣用藥有至三十餘味者，張仲景鱉甲煎亦有三十幾味。後人學問不到，
妄生議論，不知治經治以急，急則用少而分量多，治絡治以緩，緩則用多而分量少。
治新則用急，治舊則用緩；治急可獨用，治舊必用羣；獨則無推諉而一力成功，
眾則分功而互相調濟，此又用藥多寡之權衡也。兼服化癥回生丹一丸。

廿七日，宣絡法兼兩和肝胃。

炒白芍六錢、半夏三錢、炒丹皮三錢、制香附二錢、全當歸三錢、川芎五分、
炒蒺藜三錢、小茴香〔炒黑〕三錢、炒青皮八分，煮三杯，分三次服。

廿八日，寐仍不實，于前方內加：生苡仁六錢、半夏二錢，服三帖。

三月初一日，薑半夏五錢、全當歸三錢、制香附一錢五分、降香末二錢、良薑二錢、
桃仁泥一錢五分、小茴香三錢、鳥藥二錢、廣皮炭八分、乾薑炭五分、青皮八分，
煮三杯，分三次服。

初五日，絡瘀多年，腹痛脹攻胃，食後填脹，今搜去絡中瘀滯，飢甚則如刀刮竹，
絡氣虛也。與通補絡法。

炒白芍六錢、丹參三錢、炒杞子一錢、白歸身三錢、丹皮三錢、桂圓肉三錢、
小茴香一錢，煮三杯，分三次服。九帖全癒。

甲子二月廿一日，吳氏，廿三歲，頭項強痛而惡寒，脈緩有汗，太陽中風，
主以桂枝湯。

桂枝三錢、炙甘草二錢、大棗〔去核〕二枚、白芍二錢、生薑三錢、水五杯，煮二杯。

頭杯即啜稀熱粥，令微汗佳；有汗二杯不必啜粥，無汗仍然。

廿四日，不解，于前方內加：羌活五錢。

廿五日，服前方業己脈靜身涼，不肯避風，因而復中，脈緊無汗，用麻黃湯法。

麻黃〔自去節〕三錢、白芍三錢、生薑三片、桂枝三錢、炙甘草二錢、羌活三錢、大棗
〔去核〕二枚，煮兩杯，分兩次服。

廿六日，服前藥不知，身重疼痛，其人肥而陽氣本虛，平素面色淡黃，舌白，
濕氣又重，非加助陽勝濕之品不可，于前方內加重：
麻黃〔去節〕五錢共成八錢、杏仁泥三錢、白朮三錢、桂枝二錢共成五錢、
熟附子三錢炙甘草一錢共成三錢，水五碗，先煮麻黃，去上沫，入諸藥，取二碗，
分二次服。服一帖而汗出癒。

甲子三月十六日，唐，五十九歲，頭風惡寒脈緊，言蹇肢冷，舌色淡，太陽中風。
雖系季春天氣，不得看作春溫。早間陰晦雨氣甚寒，以桂枝二麻黃一法。

桂枝六錢、杏仁五錢、生薑六片、麻黃〔去節〕三錢、炙甘草三錢、大棗〔去核〕二枚，
煮三杯，先服一杯，得微汗，止後服；不汗再服，再不汗，促役其間。

十七日，于原方倍麻黃，減桂枝，加附子三錢，一帖。

十八日，照原方服一帖。

十九日，諸症悉減，藉當暫停以消息之。

二十日，中風表解後，言蹇，減食則汗，頭引痛，舌白滑，脈微緊，
宜桂枝加附子湯除風實表護陽。

桂枝六錢、焦白芍四錢、生薑五片、附子三錢、炙甘草二錢、大棗〔去核〕，
水五杯煮二杯，分溫二服。渣再煮一杯服。

廿一日，表解後復中，惡寒胸痞，舌苔厚而白，脈遲緊，裡急。

桂枝六錢、茯苓塊五錢、厚朴三錢、苡仁五錢、熟附子四錢、乾薑三錢、茅朮三錢、
小枳實二錢、廣皮二錢，日二帖。

廿二日，于前方內去茯苓，減苡仁，加：炙甘草二錢、生薑二兩，日二帖。

廿三日，諸證悉衰，當減其制，照前方日服一帖。

廿四日，中風表解後，餘邪入裡，舌黃身熱胸痞，議瀉心湯瀉其痞。

半夏六錢、黃芩〔炒半黃〕三錢、生薑五錢、乾薑五錢、黃連〔炒半黃〕二錢，
頭煎兩杯，二煎一杯，分三次服。

某，先寒後熱，脅痛腰痛，少陽症也。議從少陽領邪外出太陽法。

柴胡六錢、黨參三錢、甘草三錢、桂枝四錢、黃芩三錢、羌活一錢五分、生薑三片、
半夏一錢五分，煮三杯，分三次服。

又，熱後，寒退熱存，脅脹。

半夏五錢、廣鬱金二錢、生薑三錢、黃芩四錢、廣皮炭一錢五分、香附三錢、
大棗〔去核〕二枚、生甘草一錢五分，煮三杯，分三次服。

廿五日，張，今年風木司天，現在寒水客氣，故時近初夏，猶有太陽中風之症。
按太陽中風，係傷寒門中第一關，最忌誤下，時人不讀晉唐以上之書，
故不識症之所由來。仲景謂太陽至五、六日，太陽症不罷者，仍從太陽驅去，
宜桂枝湯。

現在頭與身仍微痛，既身熱而又仍惡風寒，的是太陽未罷，理宜用桂枝湯；
但其人素有濕熱，不喜甘，又有微陔，議于桂枝湯內去甘藥，加辛燥，服如桂枝湯法。

桂枝六錢、半夏四錢、廣皮三錢、白芍四錢、杏仁三錢，水八杯，煮成三杯，
先服一杯，即啜稀熱粥令微汗佳，有汗二三杯，不必啜粥，無汗仍然。

廿六日，太陽中風誤下，胸痞四、五日，太陽症未罷，
昨用太陽症仍在例之桂枝湯法，今日惡寒已罷，頭目已清，惟胸痞特甚，
不渴舌白而壯熱，泄瀉稀水頻仍，仲景法云：病發于陽而誤下之成胸痞者，瀉心湯主之。
今用其法。

再經謂脈不動數者，為不傳經也。昨日以動數太甚，斷無不傳之理，可畏在此。

茯苓〔連皮〕五錢、乾薑五錢、生薑三片、半夏五錢、黃連三錢，煮三杯，分三次服。

廿七日，太陽中風誤下，前日先與解外，昨日太陽症罷，即瀉胸痞，今日胸痞解，
惟自利不渴，舌灰白，脈沉數。經謂自利不可者，屬太陰也。太陰宜溫，
但理中之人參、甘草恐不合拍，議用其法，而不用其方。

茯苓〔連皮〕一兩、蒼朮炭四錢、乾薑五錢、半夏六錢、廣皮炭二錢、生薑五錢，
煮三杯，分三次服。

廿八日，太陽中風，先與解外，外解已，即與瀉誤下之胸痞，
痞解而現自利不渴之太陰症，今日口不渴而利止，是由陰出陽也。脈亦頓小其半，
古云脈小則病退，但仍沉數，身猶熱，而氣粗不寐，陷下之餘邪不淨。
仲景傷寒論謂真陰已虛陽邪尚盛之不寐，用阿膠雞子黃湯。按此湯重用黃芩、黃連，
議用甘草瀉心法。

半夏五錢、黃芩四錢、生薑三錢、雲苓三錢、山連三錢、大棗〔去核〕二枚、
甘草三錢煮三杯，分三次服。

廿九日，脈沉數，陰經熱，陽經不熱，是陷下之餘邪在裡也。氣不伸而噦，噦者，
傷寒門中之大忌也。皆誤下之故。議少用丁香柿蒂湯法，加黃連以徹裡熱，疏逆氣。

公丁香二錢、黃芩三錢、柿蒂九枚、真山連一錢、廣皮二錢、薑汁〔沖〕三茶匙，
煮二杯，分二次服。

初一日，誤下成胸痞自利，兩用瀉心，胸痞自利俱止；但陷下之邪，
與受傷之胃氣搏而成噦，昨用丁香柿蒂湯去人參加芩連，方雖易，
仍不外仲景先師苦辛通降之法，病者畏而不服。今日噦不止，而左脈加進，
勉與仲景噦門中之橘皮竹茹湯，其力量減前方數等矣。所以如此用者，病多一日，
則氣虛一日，仲景于小柴胡湯中即用人參，況誤下中虛者乎？
廣皮六錢、半夏三錢、生薑五錢、竹茹五錢、炙甘草四錢、人參二錢〔若無人參，
以洋參代之〕、大棗〔去核〕四枚，煮三杯，分三次服。

初二日，誤下中虛氣結成噦，昨與金匱橘皮竹茹湯，今日噦減過半。古謂效不更方，
仍用前法；但微喘而舌苔白，仲景謂喘家加厚朴、杏子佳，議以前方內加厚朴、杏仁。

廣皮六錢、老厚朴二錢、生薑三錢、竹茹五錢、杏仁泥三錢、大棗〔去核〕二枚、
洋參三錢、炙甘草五錢，煮三杯，分三次服。

初三日，于原方內加柿蒂三錢。

初四日，誤下之陷症，噦而喘，昨連興金匱橘皮竹如湯，一面補中，一面宣邪，
玆已邪潰，諸惡候如失，脈亦漸平。但其人宗氣受傷不淺，
議與小建中湯加橘皮、半夏、小小建立中。

氣，調和營衛，兼宣胃陽，令能進食安眠。

焦白芍六錢、桂枝四錢、生薑三片、新會皮一錢、半夏四錢、大棗〔去核〕三枚、
炙甘草三錢、膠飴一兩〔去渣後化入，攪令勻，再上火二、三沸〕煮三杯，分三次服。

初五日，病解後，微有飲咳，議興小建中去膠飴，
加半夏、廣皮茯苓、苡仁、蔻仁、杏仁。

桂枝四錢、炒白芍六錢、廣皮三錢、半夏五錢、茯苓塊三錢、生薑三片、苡仁五錢、
白蔻仁一錢、大棗〔去核〕二枚、杏仁二錢、炙甘年三錢，煮三杯，分三次服。

初六日，病後兩服建中，胃陽已復，脾陽不醒，何以知之？安眠進食，是為胃陽復；
舌起白滑苔，小便短，大便不解，脈作數，是脾陽未醒，而上蒸于肺也。
議與宣利三焦法，以醒脾陽。

半夏五錢、小枳實三錢、苡仁五錢、茯苓五錢、益智仁一錢、廣皮三錢、杏仁五錢、
白通草一錢，煮三杯，分三次服。

初八日，大小便己利脈仍洪數，舌白滑，苔末除，仍宜苦辛淡法，轉運脾陽，
宣行濕熱。

茯苓皮五錢、半夏五錢、黃柏炭三錢、生苡仁五錢、杏仁三錢、蒼朮炭三錢、
白蔻仁一錢五分、廣皮一錢五分、黃芩炭三錢，煮三杯，分三次服。

十一日，脈仍沉數，舌苔反白滑，仍宜建中行濕，以除伏邪；濕最傷氣，
非濕去氣不得健，與急劫濕法。

茯苓五錢、制蒼朮四錢、白蔻仁一錢五分、薑半夏五錢、生苡仁五錢、黃芩炭二錢、
煨草果四錢、黃柏炭二錢、炒廣皮一錢五分、杏仁泥三錢、益智仁二錢，煮三杯，
周十二時服完。

乙酉十一月十二日，吳，五十六歲，內熱外寒，兼發痰飲，喉啞咳嗽痰多，
頭痛惡寒，脈浮，與麻杏石甘湯加半夏、廣皮、苦桔梗。

生石膏六兩、麻黃〔去節〕五錢、苦桔梗六錢、薑半夏一兩、廣皮四錢、炙甘草四錢、
仁杏泥八錢，煮四杯，先服一杯，得汗即止，不汗再服。汗後避風。

十四日，肺脈獨浮，去麻黃三錢。

十七日，脈浮，喉啞咳嗽痰多。

生石膏四兩、麻黃〔去節〕三錢、桔梗五錢、半夏六錢、廣皮三錢、炙甘草二錢、
杏仁六錢，煮三杯，先服一杯，得汗止後服。

廿三日，脈浮，喉啞咳嗽痰多，內飲招外風為病，與大青龍湯法。

麻黃〔去節〕五錢、生石膏四兩、廣皮五錢、杏仁八錢、薑半夏八錢、生薑三錢、
桔梗五錢、炙甘草三錢、大棗〔去核〕二枚，煮二杯，先服一杯，得汗止後服，
不汗再服。

廿四日，病減者減其制，去麻黃三錢、廣皮、生薑、大棗，于原方加木通一錢，
以小便短也。

廿七日，喉復啞，脈洪數，小便己長，照前方去木通，加生石膏二兩。

乙酉十一月廿九日，趙，十三歲，頭痛，脈浮弦不甚緊，無汗，與杏蘇散法。

杏仁二錢、羌活一錢、生薑三片、蘇葉三錢、桔梗三錢、大棗〔去核〕二枚、防風二錢、
甘草一錢五分，煮二茶杯，先服一杯，復被令微汗，不可使汗淋漓，得汗止後服，
不汗再服第二杯，又不汗再作服，以得汗為度。汗後避風，只啜粥，須忌葷。

丁亥十一月十一日，某四十余歲，頭項強痛而惡寒，脈浮面緊，無汗，的系傷寒，
法當發汗，何得妄為冬溫而恣用涼藥？
麻黃〔去節〕六錢、杏仁四錢、甘草四錢、桂枝五錢，煮三杯，先服一杯，
復被令微汗周身佳；得汗止後服。不汗再服盡劑而汗始至足。

十二日，傷寒與麻黃湯，頭項強痛已解，脈不浮緊，胃亦開，但受傷太重，
陽虛體痛畏寒，與溫太陽經脈。

桂枝六錢、焦白芍四錢、甘草三錢、防己一錢、杏仁泥三錢、生薑五片、廣皮四錢、
熟附子三錢、大棗〔去核〕二枚，煮三杯，分三次服。

十三日，脈症仍舊，陽未全復，照前方加附子，再服一帖，服藥後不必啜粥。

十四日，症身痛大減，惟足痛甚，濕傷于下，仍歸于下也。仍與溫通太陽經絡。

雲苓皮六錢、桂枝六錢、熟附子五錢、生苡仁六錢、防己四錢、片薑黃三錢、
杏仁泥四錢、甘草三錢、海桐皮三錢，煮四杯，分早、中、晚、夜四次服。

十五日，諸症向安，惟六脈陽微之極，仍以補陽為要，但去痺痹未遠，宜通不宜守，
俟三、四日後毫無遺症，再議守補。

雲苓塊三錢、桂枝六錢、生苡仁二錢、熟附子三錢、萆薢三錢、炙甘草三錢，
煮三杯，分三次服。二帖。

十七日，脈沉細，背脊仍有畏寒之意，舌白滑，苔頗厚，寒濕未清，猶未敢呆補。

雲芩皮五錢、桂枝八錢、川萆薢四錢、生苡仁五錢、防己二錢、白通草一錢、
薑半夏四錢、廣皮二錢、炙甘草三錢、熟附子四錢，煮三杯，分三次服。

戊子正月十六日，史，三十二歲，脈浮洪而數，頭痛身痛，惡寒有汗，
此為太陽中風；但中風脈緩，今洪數有力，恐傳經也，桂枝湯主之。

桂枝六錢、炙甘草三錢、大棗〔去核〕三枚、白芍四錢、生薑五錢，煮二杯，
先服一杯，即啜稀熱粥一碗，復被令微汗佳。得汗止後服，不汗再服。

十七日，脈之洪大已減，頭痛身熱惡寒俱減，餘邪陷入少陽，乾嘔口苦，
與小柴胡湯，渴者加天花粉。

柴胡三錢、薑半夏五錢、生薑三錢、黃芩三錢、天花粉一錢五分、廣皮三錢、
大棗〔去核〕二枚、炙甘草一錢五分，煮二大杯，分二次服。

廿八日，脈靜身涼，外感己解，惟舌上白濁，夾黃苔太甚，胃囗不清，與宣通腑陽，
切忌早食多食。

薑半夏五錢，益智仁二錢，白蔻仁八分，雲苓皮五錢，小枳實三錢，廣陳皮三錢，
杏仁泥三錢，炒神曲三錢，白通草八分，煮三杯，分三次服。二帖。

乙丑正月初五日，劉氏，五十餘歲，太陽中風，耽延五日不解，沖氣上動，
宛若奔豚，腹滿泄瀉而渴，兼有少陰症矣。兩層兩感，太陽少陽并見，此一兩感也。
其人積怒內傷，又加外感，此二兩感也，可畏之至。且先伐其沖氣。

桂枝八錢、雲苓塊一兩、川芎一錢五分、當歸三錢、川椒炭三錢、生薑五大片，
煮三杯，分三次服。

初六日，太陽少陽兩感，沖氣上動如奔豚，與苓、桂重伐腎邪，今日一齊俱解，
脈靜身涼，沖氣寂然，可喜之至！微有痰飲咳嗽，當與和胃令能食。

雲苓塊六錢、桂枝三錢、生薑三片、薑半夏五錢、廣皮三錢、大棗〔去核〕二枚、
焦白芍三錢，煮三杯，分三次服。

乙丑正月二十日，錢，三十四歲，太陽中風汗多，誤與收澀，引入少陽，寒熱往來，
囗苦脈弦，與小柴胡湯和法。其向向有痰飲喘症，加枳實、橘皮，去人參。

柴胡五錢、薑半夏六錢、生薑五錢、廣皮五錢、小枳實四錢、大棗〔去核〕二枚、
炙甘草三錢、黃芩炭一錢五分，煮三杯，先服一杯：寒熱止，止後服；盡劑不止，
再作服。

廿三日，風入少陽，與小柴胡已解其半，仍須用和法；寒多熱少，而口渴，
較前方退柴胡，進黃芩，加天花粉。

薑半夏三錢、柴胡二錢、生薑三大片、天花粉三錢、炒黃芩三錢、大棗〔去核〕二枚、
炙甘草二錢，煮三杯，分三次服。

己丑十一月十四日，某，四十歲，風塞夾痰飲，喘咳吐血，業已發汗，身熱不退，
現己右脈洪大數滑，病勢太重，勉與大青龍法去表藥，加半夏。

生石膏四兩、雲苓塊五錢、生薑汁〔沖〕三小匙、薑半夏六錢、杏仁泥五錢、
甘瀾水八杯，煮三杯，分三次服。

十七日，傷寒夾痰飲吐血，誤治，喘咳脈數極，與大青龍法去表藥，加半夏，
身熱已退，喘己定，惟咳血未除。

生石膏三兩、薑半夏六錢、橘皮三錢、雲苓皮六錢、杏仁泥五錢、生薑汁〔沖〕三茶匙，
煮三杯，分三次服。


<h2><br><span class="orange">第二章</span></h2>

<h2>中風</h2>
陶氏，六十八歲，左肢拘攣，舌厚而蹇，不能言，上有白苔，滴水不能下咽，飲
水則嗆，此中風挾痰之實症。前醫誤與膩藥補陰，故隧道俱塞，先與開肺。
生石膏四兩、杏仁四錢、鮮桑枝五錢、雲苓塊五錢、防己五錢、白通草一錢五分、
薑半夏五錢、廣皮三錢。
煮三杯，分三次服，服一帖飲下咽，服七帖而舌腫消；服二十帖諸病雖漸減，而
無大效，左肢拘攣姅如故，舌腫雖消，而語言不清，脈兼結，餘曰：“此絡中有
塊痰堵塞，皆誤補致壅之故，非針不可。”于是延郟七兄針之，針法本高，于舌
上中泉穴一針，出紫黑血半茶杯，隨後有物如蚯蚓，令伊子以手探之，即眾針孔
中拉出膠痰一條，如勺粉，長七、八寸，左手支溝穴一針透關，左手背三陽之絡
用小針針十餘針。以後用藥日日見效，前方止減石膏之半，服至七十餘帖而能策
杖行矣；服九十帖能自行出堂上轎矣，諸症悉除。
哈，六十六歲，中風濕口歪，臂不舉，腿腫，脈洪數，口渴，胃不開，與辛涼開
水道法。
石膏（生）四兩、茯苓皮一兩、桂枝三錢、滑石（飛）一兩、晚蠶砂三錢、防己
二錢、半夏五錢、白通草二錢、桑枝五錢。
煮三杯，分三次服。二帖而效，十四帖全癒，後以補脾胃收全功。
葉氏，三十六歲，中風神呆不語，前能語時，自云頭暈左肢麻，口大歪，不食，
六脈弦數，此痱中也，與柔肝法。
直生地八錢、白芍（生）三錢、左牡蠣五錢、生鱉甲五錢、麥冬二錢、炙甘草三
錢。
煮三杯，分三次服。一帖而神有清意，人與之言能點頭也。又于前方加生阿膠三
錢、丹皮四錢，三帖而半語，七帖而大癒能食，十二、三帖而如故。
李氏，七十二歲，伏暑夾痰飲肝鬱，又加中風，頭痛，舌厚白苔，言蹇畏寒，脈
洪數而弦，先與辛涼清之。
連翹三錢、苦桔梗三錢、桑葉三錢、銀花三錢、茶菊花三錢、甘草一錢、薄荷一
錢五分、刺蒺藜二錢。
煮三杯，分三次服。四帖。
又，頭痛畏寒，舌厚漸消，苔不退。茲以通宣三焦，兼開肝郁。
飛滑石六錢、半夏四錢、白蔻仁二錢、雲茯苓（連皮）五錢、薏仁五錢、廣鬱金
二錢、杏仁泥五錢、香附二錢、白通草一錢
煮三杯，分三次服，服二十餘帖而大安，一切復元。


<h2>瘛瘲</h2>
己卯七月，某氏，其人本有肝風頭痛，病根少陽郁勃，真水不能上劑可知；又現
伏暑內發，新涼外加，金來克木，木癒病矣，少陽所致為瘛瘲，理固然也，勉與
清膽絡兼清心包。犀角三錢、羚羊角三錢、茶菊花三錢、丹皮五錢、細生地五錢、
鉤籐鉤二錢、桑葉三錢、苦桔梗二錢、鮮荷葉（去蒂）一枚、甘草一錢五分
煮三杯，分三次服。間服紫雪丹一、二錢。
又，此症肝風無疑，昨服柔肝清熱之劑而燒退，是外邪已解；現在六脈弦細，手
足發涼，似有厥意？治法熄風之中，似宜添入開心胞之絡為是，倘一、二天不醒，
便難挽回矣。
細生地五錢、沙參二錢、生牡蠣三錢、羚羊角三錢、丹皮五錢、刺蒺藜二錢、生
鱉甲三錢、阿膠二公、石菖蒲一錢、茶菊花三錢、甘草一錢、嫩桑枝廿寸
煮三杯，分三次服。間服紫雪丹、牛黃丸。
又，用玉女煎加犀角、丹皮。
又，用玉女煎加犀角、丹皮、連翹、銀花、重用石膏、知母。
又，少陽頭痛甚急，外四亦未盡解。
生石膏一兩、連翹（連心）三錢、茶菊花三錢、細生地五錢、銀花三錢、冬桑葉
三錢、左牡蠣五錢、麥冬（不去心）五錢、鉤籐鉤二錢、羚羊角三錢、丹皮五錢、
生甘草二錢、炒知母二錢、天冬二錢
煮三杯，分三次服，間服紫雪丹三分。


<h2>肝風</h2>
癸亥正月廿八日，章式，七十二歲，老年上虛下盛，又當厥陰司天之年，厥陰主
令之候，以故少陽風動，頭偏右痛，目系引急，最有壞眼之慮，刻下且與清上。
羚羊角三錢、連翹一錢、刺蒺藜二錢、茶菊花二錢、桑葉二錢、生甘草八分、苦
桔梗一錢五分、薄荷八分。
煮二杯，分二次服，日二帖，服二日。
三十日，少陽頭痛已止，現在胸痞脅脹，肝胃不和，肢痛腰痛。議兩和肝胃之中，
兼與宣行經絡。
桂枝尖二錢、半夏五錢、制香附二錢、杏仁泥三錢、廣皮一錢五分、生薑汁三匙、
廣郁金二錢、青皮一錢。
煮三杯，分三次服，二帖。
二月初二日，因食冷物晝寐，中焦停滯，腹不和，泄瀉，與開太陽闔陽明法。
桂枝五錢、茯苓塊五錢、肉果（煨）一錢五分、半夏三錢、生茅朮三錢、炮薑一
錢五分、豬苓三錢、藿香梗三錢、廣皮一錢五分、澤瀉三錢、廣木香一錢五分。
頭煎兩茶杯，二煎一茶杯，分三次服。
初四日，諸症向安，惟餘晨泄，左手脈緊，宜補腎陽。
茯苓塊五錢、補骨脂三錢、蓮子（連皮）五分去心、生於朮三錢、煨肉果三錢、
芡實三錢、兔絲子二錢、五味子一錢。
水五碗，煮成兩碗，分二次服；渣再煮一碗，明早服。
初七日，即于前方內去兔絲子，加牡蠣粉三錢。
初十日，太陽微風，以桂枝法小和之。
桂枝二錢、茯苓塊三錢、生薑二片、半夏三錢、炒白芍二錢、大棗（去核）一枚、
廣皮二錢、炙甘草八分。
煮二杯，分二次服。
十一日，右目澀小，酉刻後眼前如有黑霧，議鬆肝絡，熄肝風、益肝陰法。
何首烏三錢、沙參三錢、茶菊花一錢五分、沙蒺藜二錢、桔梗一錢五分、生甘草
八分，青葙子二錢。
煮二杯，分二次服，三帖後了然如故。
癸酉二月十五日，陶氏，右脈洪大，尺部更甚，左脈弦細，上盛下虛，卒中不能
言，如中風狀，乃肝風內動絡熱竅閉之故，證勢甚重。
羚羊角一錢、沙參一錢五分、茶菊花一錢五分、苦桔梗一錢、麥冬二錢、刺蒺藜
一錢、生鱉甲三錢、桑葉一錢、生甘草八分、細生地一錢五分。
煮二杯，分二次服，日二帖，服三日。
二十日，上盛下虛，竅閉不能言，用輕清合芳香開上；今稍能言，但虛煩不眠，
心悸頭暈，仍系厥陰未熄，茲用補心肝之體，兼實下法。
大生地五錢、沙參三錢、茯苓塊三錢、炒白芍六錢、麥冬（不去心）五錢、炒棗
仁三錢、生龜板四錢、阿膠二錢、炙甘草三錢、整朱砂（綿裏）五錢、蓮子（連
皮心）五錢。
水五杯，煮取兩杯，分二次服，渣再煮一杯服。
黃，三十歲，肝風內動，脈弦數，乃真水不配相火，水不生木，故木強而直上行，
頭暈甚，即顛厥也，久不治為痱中，醫云痰者妄也，先與清肅少陽膽絡，繼以填
補真陰可也，此症最易錯看，貽害不小。
羚羊角三錢、桑葉三錢、苦桔梗二錢、黑芝麻（研細）三錢、丹皮二錢、鉤籐鉤
二錢、茶菊花三錢、薄荷七分、生甘草一錢。
煮三杯，分三次服。
丸方，定風珠。


<h2>肝厥</h2>
乙丑十一月十一日，高氏，四十五歲，肝陽上竄，因怒即發，十餘年矣，經云久
病在絡，豈經藥可效？再肝厥之證，亦有寒熱之不同，此證脈沉而弦細，其為寒
也無疑，大凡寒厥必死，今不死者，以其為腑厥而非臟厥也，現脅下有塊有聲，
經色紫黑，議先用溫通絡脈法。
新絳紗三錢、半夏五錢、降香末三錢、川椒（炒黑）二錢、旋復花（包）三錢、
生香附三錢、桂枝嫩尖三錢、歸須二錢、桃仁炭三錢。
煮二杯，分二次服，三帖。
額氏，二十二歲，除夕日亥時，先是產後受寒痺痹痛，醫用桂附等極燥之品，服之
大效；醫見其效也，以為此人非此不可，用之一年有餘，不知溫燥與溫養不同，
可以治病，不可以養生，以致少陰津液被劫無餘，厥陰頭痛，單顛頂一點痛不可
忍，畏明，至于窗間有豆大微光即大叫，必室如漆黑而後少安，一日厥去四、五
次，脈弦細數，按之無力，危急已極，勉與定風珠潛陽育陰，以熄肝風。
大生地八錢、麻仁四錢、生白芍四錢、生龜板六錢、麥冬（不去心）四錢、生阿
膠四錢、生鱉甲六錢、海參二條、生牡蠣六錢、雞子黃（去渣後，化入攪勻）二
枚、甘草（炙）五錢。
煮成八杯，去渣上火煎成四杯，不時頻服。
正月初一日，微見小效，加：鮑魚片一兩，煮成十杯，去渣，煎至五杯，服如前。
初二日，又見效，方法如前。
初三日，厥止，頭痛大減，猶畏明，方法如前。
初四日，腰以上發熱，腰以下冰涼，上下渾如兩截，身左半有汗，身右半無汗，
左右渾如兩畔，自古方書未見是症，竊思古人云："琴瑟不調，必改絃而更張之"，
此症當令其復厥後再安則癒，照前方定風珠減半，加青蒿八分，當夜即厥二、三
次。
初五日，照前定風珠原方分量一帖，服後厥止神安。
初七日，仍照前方。
初八日，方皆如前，漸不畏明，至正月二十日外，徹去帳幔，湯藥服至二月春分
後，與專翕大生膏一料全癒。
甲申十一月初二日，楊女四十九歲，初因肝厥犯胃，醫者不識病名肝著，與絡病
治法，無非滋陰補虛，或用涼藥，以致十年之久，不能吃飯，飲粥湯止一口，食
炒米粉止一酒杯，稍聞聲響即痙厥，終夜抽搐，二、三日方漸平，六脈弦緊而長，
經閉二年，周身疼痛，痰飲咳嗽，終年無已時，骨瘦如柴，奄奄一息。此症內犯
陽明，故不食；木克脾土，故飲聚；陽明空虛，故無主，聞聲而驚；外犯太陽，
故身痛而痙；本臟自病，故厥，經謂治病必求其本，仍肝絡論治。
新降紗、旋復花（包）、降香末、廣鬱金、歸橫須、川椒炭、蘇子霜、桂枝、半
夏、青皮。
十四日，服前方七帖，脅痛雖輕，痰飲特甚，咳嗽頻仍，夜臥不安，暫停絡藥，
專與和胃蠲飲。
半夏八錢、生薏仁五錢、枳實二錢、茯苓六錢、淡干薑三錢、廣皮四錢、桂枝三
錢。
煮三杯，分三次服。
廿七日，胃口稍開，能食稀粥半碗，脅仍痛，仍服前活絡方，內去川椒炭，加廣
皮。
十二月初四日，脅痛平，咳嗽未除，再服前蠲飲方。
十一日，因餘有由淮上赴紹興之行，令其常服和胃方，脅痛發時，暫服新絳旋復
花湯，此時已能吃爛飯半碗矣。
乙酉二月廿八日，脈稍和平，雖弦而有胃氣，干飯能吃一碗有半，經亦復通，仍
間服前二方。
三月初九日，夜間偶感燥氣症，欲起不得起，欲坐不得坐，欲臥不得臥，煩燥無
奈不可當，約二時，服霹靂散三兩許始安。
次日仍與和胃。
十八日，能食乾飯兩小碗矣，六脈又和一等，仍間服前二方。
四月初三日，餘復由淮至紹，初八日至蘇州，不放心此病，作書一封，令其調適
性情。五月間又作書一封，痛以大道理開導之。十月間始得回書，據云竟以余書
作座右銘，每日諷誦一過，飲食又進，精神大長，合家歡樂。


<h2>脅痛</h2>
伊式，二十歲，肝郁脅痛，病名肝著，亦婦科之常症，無足怪者。奈醫者不識，
見其有寒熱也，誤以為風寒而用風藥。夫肝主風，同氣相求，以風眾風，致風鴟
張；肝主筋，致令一身筋脹；肝開竅于目，致令晝夜目不合不得臥者七、八日；
肝主疏泄，肝病則有升無降，失其疏泄之職，故不大便，小溲(僅)通而短赤特甚，
醫又不識，誤以為腸胃之病，而以大黃通之，麻仁潤之，致令不食不飢，不便不
寐，六脈洪大無倫，身熱，且坐不得臥，時時欲嘔，煩躁欲怒，是兩犯逆也，金
匱謂"一逆尚引日，再逆促命期"，不待智者而知其難癒也。議宣通絡脈法，肝臟
血，絡主血故也；必加苦寒泄熱，脈沉洪有力，且膽居肝內，肝病膽即相隨故也。
新絳紗四錢、蘇子（研）四錢、歸橫鬚四錢、桃仁四錢、旋復花（包）五錢、降
香末四錢、川棟皮五錢、云連（炒）二錢、廣鬱金三錢。
急流水八碗，煮成三碗，晝夜六次服。
又，服前方見小效，即于前方內減川棟皮二錢，加：
丹皮（炒黑）三錢、生香附二錢。
又，脅痛減去大半，但不得寐，時時欲嘔，議兩和陽明、厥陰，仍兼宜絡。
半夏（醋炒）五錢、降香末三錢、黃芩二錢、新絳三錢、蘇子霜三錢、青皮一錢
五分、桃仁三錢、川棟子二錢、秫米一撮、歸須三錢、廣鬱金二錢。
煮三碗，分日二、夜一、三次服。
又，昨方業已效，今日再復苦藥，即苦與辛合能降能通之義，即于前方內加古勇
連（薑汁炒）二錢。
又昨用苦辛法，脈減便通，今日腹覺痛，將近經期，一以宣絡為主。
歸鬚三錢、制香附二錢、降香末三錢、鬱金二錢、兩頭尖二錢、桃仁泥三錢、條
芩（酒炒）一錢五分、蘇子霜二錢。
水八杯，煮取三杯，分日二、夜一、三次服。
又，昨日一味通絡，已得大便通利，腹中痛止，但不成寐；今日用胃不和則臥不
安、飲以半夏湯復杯則寐法，仍兼宣絡，此仲景先師所謂沖脈累及陽明，先治沖
脈後治陽明法也。
新絳紗四錢、半夏一兩、降香末二錢、旋復花（包）五錢、秫米二兩。
水十杯，煮成四杯，日三夜一，分四次服。
又，昨與半夏湯和胃，業已得寐，但脈沉數，溲赤短，議加苦藥，泄汗熱而通小
腸火府。
新絳紗四錢、黃柏（鹽水炒）二錢、生香附三錢、旋復花（包）五錢、半夏六錢、
炒云連二錢、降香末三錢、秫米一兩，煎法如前。
又，昨日和胃宣絡，兼用苦通火府，今日得寐，溲色稍淡，口亦知味，是陽明已
有漸和之機矣；惟胸中微痛，背亦掣痛，按肝脈絡胸，背則太陽經也，是由厥陰
而累及少陰，肝膽為夫妻也；由少陽而累及太陽，少太為弟兄也，今日仍用前法，
加通太陽絡法。
新絳紗三錢、黃柏（鹽水炒）一錢五分、桂枝嫩尖三錢、旋復花（包）三錢、半
夏五錢、川棟子皮二錢、降香末三錢、秫米六錢、古勇黃連一錢、生香附三錢，
煎法如前。
又繞臍通瘕也，亦沖脈肝經之病。
桂枝尖三錢、云連（炒黑）一錢、淡吳萸（炒黑）三錢、新絳紗三錢、半夏五錢、
生香附三錢、全當歸（炒）三錢、秫米八錢、小茴香（炒黑）三錢、川棟子三錢，
煎法如前。
又，兩和肝胃，兼治瘕痛。
淡吳萸（炒黑）三錢、半夏八錢、全當歸三錢、新絳紗三錢、烏藥三錢、生香附
三錢、旋復花（包）三錢、青皮二錢、小茴香（炒黑）三錢、降香末三錢、云連
（炒黑）一錢五分、淡干薑二錢、桂枝尖三錢、秫米一兩。
煮成四杯，日三夜一，分四次服。
又，腹中拘急而痛，小便短赤，皆陰絡阻塞，濁陰凝聚之象。與宣通陰絡降濁法。
桂枝尖三錢、歸鬚三錢、小茴香（炒）三錢、降香末三錢、吳萸一錢五分、桃仁
泥（炒）二錢、川棟子三錢、琥珀（研細沖）三分、元胡索二錢、新絳紗三錢、
麝香（研細沖）五厘、兩頭尖二錢。
水六杯，煮成二杯，每服半杯，沖(韭)白汁兩小茶匙，日二、夜一、明早一，分
四次服。
又，仍用前法，但昨日未用半夏，今徹夜不寐，酉刻再服素問半夏湯一帖。又因
肝病不得疏泄，兼有痺痹痛，議兩疏氣血法。
桂枝尖三錢、新絳紗三錢、歸鬚三錢、川棟子三錢、小茴香（炒黑）三錢、防己
二錢、降香末三錢、晚蠶砂三錢、牛膝三錢、桃仁泥錢、古勇連（吳萸汁炒）一
錢（不用田連，田連即種連，徒傷脾胃也）。
煮三杯，分三次服。
又，諸症悉減而未盡除，左脈已和，右脈弦大，是土中有木，于疏氣血之中，兼
泄木安土法。
桂枝尖三錢、半夏五錢、新絳紗三錢、川棟子三錢、白芍（酒炒）三錢、小茴香
（炒）三錢、降香末三錢、防己二錢、歸橫鬚三錢、茯苓皮三錢、青皮二錢、廣
鬱金二錢、杏仁泥三錢、牛膝二錢、晚蠶砂三錢。
煮三杯，分三次服。
又，右脈弦，剛土中木盛。
薑半夏六錢、白芍（酒炒）六錢、新絳紗三錢、桂枝少四錢、歸鬚三錢、川棟子
三錢、茯苓塊四錢、鬱金二錢、小茴香三錢、降香末三錢、廣皮二錢。
煎法如前。
又，脈沉數，頭痛時微時盛，向來時發時止，已非一日，此乃少陽絡病，虛風內
動也。今日且與清膽絡法，勿犯中焦。
苦桔梗一錢、白芍（焦）二錢、甘菊花（炒）二錢、羚羊角八分、丹皮一錢五分、
刺蒺藜一錢、鉤籐鉤一錢、桑葉二錢、生甘草八分。
共為粗末，分三次服。
又，治下焦絡法。
整當歸（酒洗）五錢、白芍（酒炒）六錢、生香附三錢、新降紗二錢、澤蘭一錢
五分、廣鬱金三錢、桂枝尖二錢、砂仁一錢五分。
煮三杯，分次服。又，同前。
桂枝尖一錢、炒白芍六錢、生香附三錢、降香末三錢、澤蘭一錢、廣木香一錢、
新絳紗三錢、川芎八分、桂圓肉二錢、全當歸三錢。
煮三杯，分三次服。
尹氏，三十二歲，誤服大辛大溫，致傷心陽，使下焦濁陰夾攻，過提致少陽無忌，
有升無降，上愈盛而下愈虛，¸與鎮固法，非治病也，特醫藥耳。
新絳紗三錢、薑半夏六錢、焦白芍三錢、旋復花（包）三錢、炙龜板五錢、黑梔
子三錢、代赭石（煆）一兩、降香末三錢、古勇連一錢五分、紫石英（研細）一
兩。
煮成三大茶杯，分三次服，渣再煮一杯服。
又，鎮沖脈，泄膽陽，業已得效，仍宗其法，其血烙之郁痛未能純治，蓋事有緩
急也。
紫石英一兩、新絳紗三錢、焦白芍五錢、代赭石一兩、旋復花（包）四錢、炒梔
子三錢、炙龜板八錢、薑半夏六錢、古勇連一錢。
煮成三大茶杯，分三次服；渣再煮一杯服。
癸亥十一月廿八日，蘇氏，三十二歲，脈弦數，左尺獨大、瘕居右脅，發則政心，
痛(躍)不止，病名肝著，先宜宣絡，後補八脈。
新絳紗三錢、桃仁（炒）三錢、炒丹皮三錢、旋復花（包）三錢、鬱金二錢、元
胡索二錢、降香末三錢、歸鬚二錢、兩頭尖（揀淨）三錢。
煮三杯，分三次服。
十二月初一日，肝著用通絡法，業已見效，仍宗前法；但必須用化癥回生丹間服
為妙，取其治病不傷正耳。
新絳紗三錢、半夏三錢、生香附三錢、旋復花（包）三錢、桃仁三錢、蘇子霜三
錢、降香末三錢、鳥藥三錢、元胡索二錢、廣鬱金二錢、歸鬚二錢。
煮三杯，分三次服。二帖。
初三日，于前方內加兩頭尖三錢、丹皮（炒黑）五錢、白芍（炒）三錢、薤白汁
三小匙。
初六日，藥力不及，且用進法。
新絳紗三錢、生香附三錢、桃仁泥三錢、旋復花（包）三錢、歸鬚一錢五分、焦
白芍六錢、川棟子三錢、丹皮五錢、藏紅花三錢。
煮三杯，分三次服。三帖。
十四日，新絳紗三錢、桃仁五錢、黑梔子五錢、旋復花（包）三錢、香附（生）
三錢，蘇子霜三錢、降香末三錢、鬱金二錢、元胡索三錢、川棟子三錢、歸鬚一
錢五分、藏紅花三錢。
煮三杯，分三次服。
十六日，業已見效，照前方日服半帖，丸藥減三分之二。
甲子正月十九日，經來五日，顏色已正，不得過行傷正，其瘕氣留為丸藥緩化可
也。茲議甯心止汗。
白芍（炒）六錢、直熟地五錢、牡蠣五錢、茯苓五錢、炙龜板八錢、丹皮三錢、
麥冬（不去心）五錢、五味子（制）一錢、小麥（洗淨後入）三錢、洋參二錢、
整豆砂（大紅砂包）三錢、大棗（去核）二枚。
水八碗，煮取八分三碗，分三次服。三帖。
戊子二月十四日，繼脈弦緊，肝鬱瘀血作燒，兼之痰飲喘欬不得臥，不能進食，
當臍疝痛，為日已久，勢甚危急，勉與逐痰開胃，兼之化瘀止熱。
新絳紗三錢、良薑二錢、桃仁泥三錢、旋復花（包）三錢、青皮二錢、小枳實三
錢、薑半夏六錢、歸鬚二錢、蘇子霜三錢、降香末三錢、廣皮三錢、川椒炭三錢。
煮三杯，分三次服。二帖。此方下有案未全。
庚寅六月廿九日，恒恆婦，十九歲，肝郁兼受燥金，脅痛二、三年之久，與血相搏，
發時痛不可忍，嘔吐不食，行經不能按月，色黑且少，漸至經止不行，少腹痛脹。
湯藥先宣肝絡，兼之和胃，再以丸藥緩通陰絡。
新絳紗三錢、桃仁三錢、川椒炭三錢、旋復花（包）三錢、歸鬚三錢、蘇子霜三
錢、薑半夏五錢、青皮二錢、廣橘皮三錢、降香末三錢、生薑五錢。
煮三杯，分三次服。十四帖。外以化癥回生丹，每日清晨一錢，開水調服。
七月十四日，諸症俱減，照原方再服七帖，分十四日服。每日仍服化癥回生丹一
錢。
廿八日，痛止脹除，飲食大進，惟經仍未行，六脈弦細，右更短緊，與建中合二
陳湯以復其陽。
薑半夏四錢、桂枝四錢、生薑三大片，廣橘皮三錢、白芍（炒）二錢、大棗（去
核）二枚、炙甘草三錢、膠飴一兩（去渣後化入）。
煮二杯，分二次服。每日服化癥回生丹一錢。
八月十七日，服前方十數帖，兼服化回生丹十數丸。一切俱佳，經亦大行。


<h2>肝癰</h2>
辛已三月廿四日，謝，四十四歲，病起肝鬱，脅痛，痰中帶血，病名肝著。醫者
不識絡病因由與絡病治法，非見血投涼，即見血補陰，無怪乎愈治愈窮也。大凡
血症之脈，左脈堅搏，治在下焦血分；右脈堅搏，治在上焦氣分。茲左手脈浮取
弦、沉取洪大而數，重按即芤，前曾痰有氣味，現在痰夾瘀滯黑色，唇舌㿠白，
其為肝經絡瘀夾痰飲咳血無疑。勢已憊極，勉與宣絡止血，兼之兩和肝胃，以逐
痰定咳。
新絳紗三錢、桃仁三錢、廣鬱金二錢、旋復花（包）三錢、半夏三錢、蘇子霜一
錢、降香末一錢五分、歸鬚一錢五分、廣皮炭二錢。
煮二茶杯，分四次服。二帖。
四月初二日，血家左手脈堅搏，治在下焦血分。此症先因肝絡瘀滯，以致血不歸
經，日久不治，由陰經損及陽氣，自汗，溺變，痿弱，陽虛也；身熱，左脈洪數
而芤，陰傷也。如是陰陽兩傷之極，而瘀滯仍然未淨，通絡則虛急，補虛又絡滯，
兩難措手。不得已，且用新絳一方，緩通其絡，其補藥則用陰陽兩攝法，聊盡人
力而已。
遼參一錢、炒蒺藜三錢、牡蠣六錢、茯神五錢、枸杞子三錢、龜板五錢、麥冬（不
去心）四錢、五味子一錢、海參二條。
煮三杯，分三次服。
初四日，病起於脅痛瘀血，誤補致壅，久嗽成勞，至骨痿不能起床，仍有瘀滯不
化之形，且痰有臭味，即系肝著成癰。前日脈雖芤大而澀，昨日大見瘀血後，今
日則純然芤矣，豈非瘀血之明征乎？若一味貪補，斷難再起，兼之宣絡，萬一得
蘇，妄誕之論，高明酌之。又新絳復花湯與前補劑間服。
新絳紗三錢、桃仁泥三錢、歸橫鬚八分、旋復花（包）二錢、丹皮炭五錢、廣皮
炭一錢、制半夏一錢五分。
煮二杯，分二次服。
此方金匱載在婦人虛勞門，有識者其悟之。上半日服此方完，下半日服前補方。
初五日，痰中臭味太甚，黑痰未淨，是活絡之方不能除；脈芤自汗甚，是補攝之
方又不可緩。痰稀唇白，內有支飲，於補方中去牡蠣、海參鹽味之礙飲者，此治
實礙虛，治虛礙實，焉望成功。一通一補，俱每日照前服法未改。
初七日，脈較前斂戢，於新絳方內半夏加一錢五分，成三錢，餘仍舊，服法亦如
之。
初八日，今日左尺脈獨大，加封固腎氣法，餘有原案，二方每日間服如前。
炙龜板八錢、人參一錢、沙蒺藜二錢、左牡蠣六錢、麥冬（不去心）三錢、五味
子（制）一錢、真雲苓五錢、杞子（炒黑）三錢、炙甘草三錢、焦白芍三錢、蓮
子五錢。
煮二杯，分二次服。
初十日，於前方內加人參五分，成一錢五分、又加海參一條、淡蓯蓉三錢，餘悉
如前。四帖。
十三日，仍照前每日間服一通一補方。
十七日，左脈空大未斂，精神較前雖好，猶宜收攝下焦，於前補方內去龜板、五
味子、白芍、海參、蓯蓉，餘如舊間服法。
煮好去渣，再上火煎成二杯，分二次服。
同日，痰色猶不能清白，氣味亦不淨，仍須宣絡。
新絳三錢、薑半夏五錢、歸橫鬚一錢、旋復花（包）二錢、廣鬱金一錢五分、廣
皮炭一錢五分。
煮二杯，分二次服。上半日服此方。四帖。
廿一日，脈少斂，通補二方間服如前。四帖。
廿四日，痰濁未變，脈象少斂，午後微熱不寐，飲食由漸而加，不可不過不及。
人參一錢五分、左牡蠣三錢、蓮子（連皮心）五錢、雲苓五錢、枹杞子（炒黑）
三錢、蒺藜二錢、麥冬（不去心）五錢、炒棗仁三錢、炙甘草五錢、海參（洗）
二小條。
煮三杯，分三次服。新絳方仍如前，服七帖。
五月初四日，身熱不寐已癒，脈象大為斂戢，面色亦佳，惟濁痰未淨耳。仍用二
方間服，後方以逐未盡之癰膿，而宣肝絡，即所以開肝絡鬱也。
人參一錢五分、左牡蠣五錢、蒺藜三錢、麥冬（不去心）三錢、枸杞子（炒黑）
三錢、海參（洗）二條、雲苓五錢、炒棗仁三錢、淡菜（大）三錢、蓮子（連心
皮）五錢、五味子（熟）一錢、炙甘草三錢。
煮二杯，分二次服。午後服此。
又方，新絳紗二錢、香附二錢、桃仁泥二錢、旋復花（包）二錢、歸鬚二錢、廣
鬱金二錢、薑半夏三錢、廣皮八分。
煮兩小茶杯，午前服。
初八、九日，復診於補方內去牡蠣、五味子，餘仍舊。二方間服如前。
十三日，痰已漸清，肝亦漸平，精神漸旺，議去搜逐而補中，與外台茯苓飲意。
專用一方。
人參二錢、雲苓塊六錢、香附三錢、生於朮五錢、生薏仁五錢、廣皮三錢、半夏
五錢、小枳實一錢、炙甘草三錢、麥冬（不去心）三錢。
煮三杯，分三次服。四帖。
十七日，復診於前方內去麥冬，加白蔻仁（研）一錢，以腹微不和也。
二十一日，大便頻而不爽，氣帶而有濕也。
雲苓塊六錢、遼參一錢五分、薑半夏三錢、生薏仁五錢、於朮（焦）三錢、廣皮
炭二錢、白蔻（研淨）一錢、杏仁三錢、白通草一錢。
煮三杯，分三次服。四帖。
孫氏，三十三歲，嗆咳膿血氣臭，午後身熱面赤，宛若陰虛，但左脅痛甚，膿血
之中，兼有稀痰，乃肝癰夾飲所致。先治肝癰，與活肝絡。
新絳紗、半夏、歸鬚、旋復花（包）、廣皮、鬱金、降香末、桃仁、蘇子、元胡
索、人參（後方加入）、青皮。
煮 杯，分 次服。
服六七帖，膿血由漸而少，熱退，脅痛大減，於前方加人參，又服四五帖，後以
補脾胃逐痰飲收功。


<h2>癲狂</h2>
陀，五十九歲，病由情志而傷，中年下焦精氣不固。上年露痱中之萌，近因情志
重傷，又屆相火主令，君火司天，君火客氣內與本身君相火相應，以致肝風鴟張，
初起如狂。醫者仍然攻風劫痰，大用辛溫剛燥，復以苦寒直下，是助賊為虐也。
現在在脈實大堅牢，大非佳兆，勉以紫雪丹定。瘲肢厥，而泄有餘之客熱，再以
定風珠濟不足之真陰，而熄內風之震動。如果病有回機，神色稍清，再議後法。
紫雪丹三兩，每服二錢，二時一服，以神清為度。牙關緊閉，用烏梅蘸醋擦牙根，
其牙即開。大生地一兩、左牡蠣八錢、麥冬（不去心）八錢、生白芍一兩、真阿
膠四錢、麻仁四錢、生鱉甲一兩、炙甘草六錢、蚌水（冷開沖入）半杯酒、雞子
黃二枚（藥煮成，去渣後和入，上火一二沸）煮成三碗，渣再煮兩碗，共五碗，
四刻服半碗，盡劑再作服。
二十日，左脈仍牢固，較昨日諸症俱減，舌苔黃黑，尺膚熱，陽明絡現。昨謂不
止本身虛熱，且有客氣加臨，非虛語也。湯藥仍照前方，再以清宮湯化牛黃丸、
紫雪丹輩，二時一次。
連翹心三錢、連心麥冬五錢、元參心五錢、竹葉卷心三錢、蓮子心一錢五分。
煮一大碗。服牛黃丸、紫雪丹時，即以此湯化服。待湯已涼，化入丹丸。
廿一日，瘲肢厥雖止，其狂如故。會厭不利，脈仍牢固數大。按陽并於上則狂，
的系陽火有餘，非極苦之藥直折其上盛之威，其勢未必得減，況小腸火腑，非苦
不通，火降痰亦因之而降，其會厭庶可得利矣。
洋蘆薈三錢、犀角八錢、元參五錢、龍膽草三錢、麥冬（不去心）八錢、知母六
錢、真雅連三錢、丹皮八錢、白芍六錢、細生地六錢。
頭煎三碗，今日服；二煎兩碗，明早服。二帖半。
廿四日，脈氣大減，但陽升阻絡，機竅不靈，議兼清會厭膽絡之熱。
羚羊角三錢、麥冬（不去心）三錢、洋蘆薈一錢五分、直生地三錢、知母三錢、
龍膽草一錢五分、鉤藤鉤二錢、連翹一錢五分、冬桑葉一錢五分。
煮成三杯。外米醋杯半，每藥一茶杯沖入半酒杯。今晚一帖，明早一帖。
廿五日，於前方內加石膏二兩。
廿六日，稍進糜粥，覺勇力倍常，舌紅黑，脈較昨日實大，猶為陽火有餘。
犀角六錢、細生地四錢、雅連四錢、麥冬（不去心）五錢、洋蘆薈四錢、丹皮五
錢、知母五錢、龍膽草三錢。
米醋每藥一杯沖入半杯，濃煎三杯，分三次；渣再煮二杯，明早服。
廿七日，於前方內加鐵落煎湯代水。鐵落即鐵鋪中打鐵時所落鐵皮片。
初二日，諸症與脈皆減，然未能淨，苦藥猶不能減也。頰腫系客氣，議加辛涼。
犀角五錢、洋蘆薈三錢、雅連三錢、麥冬（不去心）六錢、龍膽草三錢、知母四
錢、連翹三錢、羚羊角三錢、丹皮五錢、銀花三錢、鉤藤鉤三錢。
鐵落水煎，頭煎三碗，二煎三碗，分六次服。明日午前令盡，間服牛黃丸、紫雪
丹，日三次。
初三日，於前方內加生地八錢。
己巳二月初三日，齊，四十二歲，脈弦數而勁，初因肝郁，久升無降，以致陽并
於上則狂。心體之虛，以用勝而更虛，心用之強，因體虛而更強。間日舉發，氣
伏最深，已難調治。現在卯中乙木盛時，今歲又系風木司天，有木火相搧之象。
勉與補心體瀉心用兩法。
洋參三錢、大生地一兩、丹參三錢、白芍六錢、生龜版一兩、黃柏三錢、麥冬（不
去心）六錢、蓮子心一錢、山連三錢、丹皮四錢。
煮三碗，分三次服。
外用紫雪丹六錢，每次一錢，與此方間服。
初六日，操持太過，致傷心氣之狂疾，前用補心體瀉心用攝心神，已見大效，脈
勢亦減，經謂脈小則病退，是也。
洋參三錢、女貞子四錢、丹皮五錢、龜版二錢、龍膽草一錢、山連三錢、白芍六
錢、黃柏炭二錢、蓮子五錢、麥冬（不去心）六錢。
鐵落水煎，煎三杯，分三次服。外以米醋一黃酒杯沖。
廿十七日，某，左脈弦勁，經謂單弦飲避。五日前因觀劇後做惡夢，遂病狂肢厥。
經謂陽并於上則狂，兩陰交盡則厥。靈樞有淫邪發夢一卷，大意以五臟偏勝，非
因夢而後病也。前人有諸般怪症皆屬於痰之論，雖不盡然，然此症現在咳嗽塊痰，
左脈單弦，應作痰治。
石菖蒲二錢、半夏五錢、茯神塊五錢、天竺黃二錢、丹皮三錢、白附子二錢。
煮三杯，分三次服。先服陳李濟牛黃清心丸一、二丸，溫開水調服。
廿八日，狂而厥，左脈單弦，咳嗽塊痰，昨議應作痰治。今日左脈漸有和平之象，
證現於尚者亦效，但形貌怯羽，色白而嫩，脈亦不壯。此症之痰，究因驚起，凡
神氣壯者不驚，況驚後惡夢，夢後大汗，其為陽虛神怯顯然。此症將來必歸大補
而後收功，現在不得以攻痰見效而忘其虛怯，與化痰之中，微加益氣。
半夏五錢、茯神塊五錢、秋小麥八錢、麥冬（不去心）五錢、石菖蒲一錢、大棗
（去核）二枚。
煮三杯，分三次服。
廿九日，體虛有痰之症，不能純治一邊。今日脈微滑數，於昨日方法中少加逐痰。
茯神塊五錢、半夏五錢、陳膽星一錢、白附子二錢、麥冬（不去心）三錢、秋小
麥一合、石菖蒲一錢五分。
煮三杯，分三次服。先服牛黃清心丸半丸。
初一日，昨日稍加逐痰，痰出如許，大勢安靜，但多怒耳。右脈仍滑，痰未淨也。
茯神塊三錢、半夏六錢、石菖蒲一錢、代赭石（煆飛）五錢、白附子二錢、秋小
麥八錢、旋復花（包）三錢、炙甘草一錢。
煮三杯，分三次服。
其後痰去，以大補心脾而安。
十月初二日，鮑，三十二歲，大狂七年，先因功名不遂而病。本京先醫、市醫、
儒醫，已歷不少。既而徽州醫、杭州醫、蘇州醫、湖北醫、所閱之醫不下數十百
矣。大概補虛者多，攻實者少，間有已時，不旋踵而即發。余初診時，見其蓬首
垢面，下體俱赤，衣不遮身，隨著隨毀，門窗粉碎，隨釘隨拆，鐐靠手足，外有
鐵索數根，錮鎖於大石磨盤上，言語之亂，形體之羸，更不待言。細詢其情，每
日非見婦人不可，婦人不愿見彼，竟鬧不可言，叫號聲嘶哀鳴，令人不忍聞。只
得令伊家人強侍之，然後少安，次日仍然，無一日之空。診其脈，六部弦長而勁。
余曰：“此實症，非虛症也。”於是用極苦以瀉心膽二經之火。瀉心者必瀉小腸，
病在臟，治其腑也；膽無出路，借小腸以為出路，亦必瀉小腸也。
龍膽草三錢、天冬三錢、細生地三錢、胡黃連三錢、麥冬（不去心）三錢、粉丹
皮三錢。
煮三杯，分三次服。服二帖大效，妄語少，而舉動安靜。
初三日，見其效也，以為久病體虛，恐過剛剛折，用病減者減其制例，於原方減
苦藥，加補陰之甘潤。
初五日，病家來告，云：“昨服改方二帖，病勢大重，較前之叫哮妄語加數倍之
多，無一刻之靜，此症想不能治，諒其必死，先生可不必再診矣。”余曰：“不
然，初用重劑而大效，繼用輕劑加補陰而大重，吾知進退矣。”復診其脈，弦長
而數，於是重用苦藥。
龍膽草六錢、天冬五錢、真雅連五錢、洋蘆薈六錢、麥冬（不去心）二錢、烏梅
肉五錢、胡黃連五錢、秋石二錢。
煮三碗，分次服。服此方一氣六帖，一日較一日大效，至十一日大為明白。於是
將其得病之由，因伊念頭之差，因未識文章至高之境，即能至高，……非人力所
能強為，何怒之有，……痛乎責之，俯首無辭。以後漸減苦藥，加補陰，半月以
後，去刑具，著衣冠，同跪拜，神識與好人無異，服專翕大生膏一料而大壯，下
科竟中矣。
章氏，四十二歲，先時二月間病神識恍惚，誤服肉桂、熟地等補藥，因而大狂。
余於三月間用極苦以折其上盛之威，間服芳香開心包，醫治三十日而癒，但脈仍
洪數，余囑其戒酒肉，服專翕大生膏補陰配陽，彼不唯不服丸藥，至午節大開酒
肉，於是狂不可當，足臭遠聞至郭，不時脫淨衣褲，上大街，一二男子不能搏之
使回。五月十四日，又延余診視，余再用前法隨效，二三日仍然如故。蓋少陽相
火旺極，挾制君主行令，藥雖暫開其閉，暫折其威，相火一動，而仍然如故，延
至六月十六日午刻，復自撕碎其褲，人不及防，而出大門矣。余坐視不忍，復自
慚無術以已其病，因謂其胞弟曰：“此症非打之使極痛，令其自著褲也不可，……
伊弟見其乃姊如是景況，羞而成怒，以保父母體面為義，於是以小竹板責其腿，
令著褲，彼知痛後而自著衣，著後稍明。次月十七日立秋，余與大劑苦藥一帖而
痊癒。蓋打之功，與天時秋金之氣，藥之力，相須而成功也。後以專翕大生膏而
收全功。
丁亥三月十七日，富，二十歲，陽并於上則狂，先以極苦折其上盛之威，左脈洪
大，膽無出路，瀉膽者必瀉小腸，心主言，多言者必瀉心，瀉心者亦必瀉小腸，
小腸火腑，非苦不通。
龍膽草四錢、天冬二錢、生牡蠣（打碎）五錢、洋蘆薈三錢、麥冬（不去心）四
錢、胡黃連三錢、細生地五錢、丹皮三錢。
鐵落水煎，煮三杯，分三次服。二帖。
十九日，狂病與極苦瀉小腸已效，仍宗前法，少加收攝陰氣，餘有原案，以前人
誤下，大便太稀故也。
龍膽草三錢、天冬三錢、生鱉甲（打）五錢、洋蘆薈二錢、麥冬（不去心）三錢、
生牡蠣五錢、胡黃連三錢、丹皮五錢、五味子一錢、次生地五錢。
鐵落水煮成去渣，加陳米醋半酒杯，分三次服。
廿一日，狂病與育陰兼瀉小腸，病退其半，脈之洪大者亦漸小。經謂脈小則病退，
宗其法而減其制。
龍膽草二錢、天冬二錢、牡蠣五錢、洋蘆薈一錢、麥冬（不去心）三錢、白芍三
錢、胡黃連二錢、丹皮三錢、秋石一錢、細生地五錢。
鐵落水煮三杯，分三次服。
廿六日，狂病左關洪大有力，得苦藥反大於前，議進前法，余有原案。
龍膽草五錢、知母四錢、天門冬四錢、洋蘆薈五錢、丹皮二錢、細生地二錢、胡
黃連五錢、秋石一錢。
鐵落水煎成三杯，加陳米醋一酒杯，分三次服。其雪丹服。
丁亥三月十八日，彥，廿一歲，狂病有年，六脈洪大有力，左關更甚，與極苦折
其上盛之威。
龍膽草三錢、胡黃連三錢、麥冬（不去心）三錢、洋蘆薈三錢、細生地三錢、丹
皮三錢。
煮二杯，分二次服。碧雪丹二錢，溫開水沖。


<h2>虛勞</h2>
伊氏，二十歲，勞傷、急怒吐血，二者皆治肝絡。醫者不識，見血投涼，以致胃
口為苦寒傷殘，脾陽腎陽亦為苦寒滑潤伐其生發健運之常，此腹痛晨泄不食，脈
沉弦細之所由來也。按三焦俱損，先建中焦，補土可以生金，腎關之虛，亦可仰
賴於胃關矣。
茯苓塊三錢、人參一錢、蓮子（去心）五錢、白扁豆一錢五分、芡實三錢、水糖
三錢、廣皮炭一錢。
煮一大碗，緩緩服。多服為宜。
甲子四月初五日，陳氏，三十三歲，脈弦細失音，謂之金碎不鳴，暮熱不食，食
則嘔，亦系三焦俱損，為難治。
茯苓塊三錢、洋參二錢、冬桑葉二錢、甜杏仁三錢、沙參二錢、白扁豆五錢、柏
子霜三錢、冰糖三錢、胡桃肉三錢。
煮三杯，分三次服。另含鮑魚片、洋參片。
甲子四月初五日，陳，二十三歲，左脈搏大，下焦肝腎吐血，上焦咳嗽，中焦不
食，謂之三焦俱損，例在不治。勉議三焦俱損先建中焦法。
茯苓塊二錢、沙參三錢、蓮子三錢、焦白芍一錢五分、桂枝二錢、芡實三錢、白
扁豆三錢、桑葉二錢、冰糖三錢、胡桃肉三錢。
煮三杯，分三次服。服此方四帖後能食。
乙酉四月二十三日，施，二十歲，形寒而六脈弦細，時而身熱，先天不足，與諸
虛不足之小建中治。
白芍六錢、炙甘草三錢、生薑四錢、桂枝四錢、膠飴一兩(去渣後化入)、大棗(去
核)四枚。
煮三杯，分三次服。
八月初二日，前方服過六十劑，諸皆見效，陽雖轉而虛未復，於前方內減薑、桂
之半，加柔藥兼與護陰:
大生地五錢、麥冬(不去心)四錢、五味子二錢。
乙酉五月初二日，姚，三十歲，六脈弦細而緊，勞傷吐血，諸虛不足，小建中湯
主之。
白芍六錢、炙甘草三錢、生薑五錢、桂枝四錢、膠飴(化入)一兩、大棗(去核)三
枚、茯神四錢。
煮三杯，分三次服。共服二十一帖癒矣。
乙酉五月初三日，李，二十四歲，每日五更，胃痛欲食，得食少安。胃痛則背冷
如冰，六脈弦細，陽微，是太陽之陽虛，累及陽明之陽虛，陽明之陽虛現症，則
太陽之陽更覺其虛，此等陽虛，只宜通補，不宜守補。
桂枝八錢，廣皮四錢，川椒炭五錢，半夏六錢，干薑四錢。
煮三杯，分三次服。
十四日，背寒減，腹痛下移，減桂枝，加茱萸良薑。
乙酉五月十三日，傅，十八歲，六脈弦細而緊，吐血遺精，陽氣不攝，胃口不開，
法當與建中復其陽，奈酒客中焦濕熱壅聚，不可與甘，改用辛淡微甘以和胃，胃
旺得食，而後諸虛可復也。
半夏五錢，雲苓塊五錢，麥冬(不去心)三錢，白芍五錢，生薏仁五錢，神曲(炒)
五錢，桂枝三錢，廣皮炭三錢，薑汁每杯點三小匙。
煮三杯，分三次服。
二十二日，業已見效，胃口得開，進食，脈尚弦緊，多服為宜。
乙酉五月十五日，沈，十五歲，幼孩脈雙弦而細緊，瘰厲結核，胃陽不開，色白
食少，且嘔，形體羸瘦，與通補胃陽。
雲苓塊四錢，半夏四錢，生薑三錢，白扁豆四錢，廣皮(炒)二錢。
煮三杯，分三次服。
六月十二日，前藥已服十二帖，嘔止胃開，腹微脹，脈有回陽之氣。於前方加厚
朴、杉皮消脹，脹消後接服後方化結，於前方內去生薑、廣皮，加香附、土貝母、
忍冬藤、青橘葉、海藻以化瘰(癧)結核。
乙酉五月廿八日，錢，廿七歲，六脈弦緊，胃痛，久痛在絡，當與和絡。
降香末三錢，桂枝尖三錢，烏藥二錢，小茴香(炒炭)二錢，半夏三錢，歸鬚二錢，
公丁香八分，良薑一錢，生薑三片。
煮三杯，分三次服。此方服七帖後痛止，以二十帖為末，神曲糊丸，服過一料。
八月十九日，六脈胘細而緊，臟氣之沉寒可知；食難用飽，稍飽則䐜脹，食何
物則噯何氣，間有胃痛時，皆腑陽之衰也。陽虛損症，與通補臟腑之陽法。大抵
勞病勞陽者十之八九，勞陰者十之二三，不然，經何云勞者溫之。世人僉以六味
八味治虛損，人命其何堪哉！永戒生冷，暫戒豬肉介屬。
雲苓塊五錢、半夏六錢、公丁香二錢、白蔻仁三錢、良薑三錢、小枳實二錢、益
智仁三錢、生薑五錢、廣皮炭四錢、川椒炭三錢。
煮三杯，分三次服。
經謂必先歲氣，毋伐天和，今年陽明燥金，太乙天符，故用藥如左，他年溫熱宜
減。
廿四日，前方已服五帖，脈之緊無胃氣者已和，痛楚已止，頗能加餐，神氣亦旺。
照前方減川椒一錢、公丁香一錢，再服七帖，可定丸方。
三十日，前因脈中之陽氣已回，頗有活潑之機，恐剛燥太過，減去川椒、丁香各
一錢。今日診脈，雖不似初診之脈緊，亦不似廿四日脈和肢涼，陽微不及四末之
故。與前方內加桂枝五錢，再服七帖。
丸方：諸症向安，惟六脈尚弦，與通補脾胃兩陽。
雲苓塊八兩、人參二兩、益智仁四兩、生薏仁八兩、半夏八兩、小枳實二兩、於
白朮四兩、廣皮四兩、白蔻仁一兩。
共為細末，神曲八兩煎湯法丸，如梧子大。每服二、三錢，日再服、日三服，自
行斟酌。
備用方：陽虛之體質，如冬日畏寒，四肢冷，有陽微不及四末之象，服此方五、
七帖，以充陽氣。
桂枝四錢、炙甘草三錢、生薑五錢、白芍六錢、膠飴（去渣化入）一兩、大棗（去
核）三枚。
煮二杯，分二次服。此方亦可加綿黃蓍、人參、雲苓、白朮、廣皮。
乙酉八月廿三日，譚，四十七歲，病後六脈弦細而緊，絕少陽和之氣，形體羸瘦，
幸喜胃旺，可以守補，與形不足者補之以味法。
白芍六錢、雲苓塊四錢、甘草（炙）三錢、桂枝四錢、炙黃蓍四錢、生薑三片、
人參二錢、桂圓肉三錢、大棗（去核）二枚、膠飴（去渣後化入）一兩。
煮三杯，分三次服。
陳，十九歲，脈虛數，頭目眩冒，暮有微熱，飲食少減，面似桃花，身如柳葉，
與二甲復脈法。
熟地六錢、生鱉甲八錢、白芍（生）六錢、麥冬（不去心）五錢、生牡蠣五錢、
麻仁三錢、阿膠三錢、炙甘草六錢。
煮三杯，分三次服。服廿帖，紅退暈止，食進，後用專翕大生膏四斤收功。
李，四十歲，面赤舌絳，脈虛弦而數，聞婦人聲則遺，令其移居至大廟深處，與
三甲復脈法。
干地黃、麥冬、生鱉甲、生白芍、生龜版、炙甘草、生牡蠣、阿膠、麻仁。
煮　杯，分　次服。服四十帖，由漸而效，後以天根月窟膏一料計二十四斤收功。
羅，四十二歲，精關開泄太早，兼之讀書謀慮，遺滑多年，耳鳴，目至暮昏，頭
暈，頭中覺有物旋轉，時忽響，精神不振，飲食短少。與專翕大生膏，每日一兩，
服至二年始癒。
常，二十四歲，久遺，脈弦細，與桂枝龍骨牡蠣湯，服六十帖而癒。


<h2>吐血</h2>
王，脈弦如刃，吐出血後，左脅脹痛，喉中如有物阻。治在肝絡，使血不瘀，則
吐血可止，止後當與補陰。
新絳三錢，鬱金二錢、降香末三錢、旋復花（包）三錢、桃仁（炒）三錢、元胡
索二錢、歸橫鬚二錢、丹皮三錢、蘇子霜二錢。
煮三杯，分三次服。
又，如刃之脈，已見平減，但虛細如故耳。
降香末三錢、丹皮（炒）五錢、細生地三錢、新絳紗三錢、歸鬚二錢、焦白芍三
錢、旋復花（包）三錢、香附（制）一錢五分、廣鬱金二錢。
煮三杯，分三次服。
又，肝為剛藏，勁氣初平，未便膩補，取松靈之能入肝絡者宜之。
遼沙參三錢、麥冬（不去心）五錢、白蒺藜三錢、細生地三錢、丹皮（炒）五錢、
廣鬱金二錢、焦白芍六錢、歸身一錢五分、生甘草一錢、生甘草一錢、整石斛三
錢、桑葉一錢五分。
煮三杯，分三次服。
又昨日仍瘀血吐出，今尚未可呆補。
細生地三錢、沙參三錢、焦白芍三錢、羚羊角二錢、麥冬（不去心）五錢、沙蒺
藜二錢、整石斛五錢、當歸一錢五分、茶菊花二錢、炒丹皮五錢、桑葉一錢五分、
生甘草一錢。
煮三杯，分三次服。外另服新絳紗三錢。
普女，廿二歲，大凡吐血，左脈堅搏，治在下焦血分；右脈堅搏，治在上焦氣分。
又有心血、肝血、大腸血、小腸血、胃血、沖脈血各種不同，豈一概見血投涼所
可治哉！無怪室女童男勞瘵乾血之多，皆世無明眼醫士識病故也。此症左脈沉大
有力，類緊不甚數，體厚色白，少腹痛，小便短赤，咳吐瘀紫，繼見鮮色，喉中
咸，此沖脈襲受寒邪，致經不得行，倒逆而吐耳。大忌柔潤寒涼，議溫鎮沖脈，
行至陰之瘀濁，使經得行而血症癒矣。苦辛通法。
川棟子三錢、降香三錢、兩頭尖二錢、小茴香二錢、桃仁三錢、琥珀屑（沖）三
分、紫石英三錢、歸鬚二錢、(韭)白汁三匙，煮三杯，分三次服。
壬戌八月廿八日，羅，三十二歲，右脈浮洪，咳痰吐血，唇絳，治上焦氣分。
茯苓塊五錢、沙參三錢、生扁豆五錢、生薏仁五錢、連翹八分、冬桑葉二錢、杏
仁泥三錢。
煮三杯，分三次服。
九月初二日，血後咳不止，進食不香，右脈不浮而仍洪，兼與養陽明之陰。
沙參三錢、生薏仁三錢、扁豆三錢、麥冬三錢、茯苓塊三錢、百合二錢、玉竹二
錢、甜杏仁二錢、桑葉一錢五分。
煮三杯，分三次服。
初五日，諸證俱退，惟進食不旺，右脈大垂尺澤，先與甘寒養胃陰。
大麥冬（不去心）六錢、沙參三錢、生扁豆三錢、細生地三錢、玉竹（炒香）三
錢、秋梨汁（沖）一杯、甜杏仁三錢、桑葉一錢、桑葉一錢。
煮三杯，分三次服。
初九日，甘潤養陰。
大生地三錢、沙參三錢、火麻仁二錢、甜杏仁（去皮尖）二錢、麥冬（不去心）
六錢、柏子霜二錢、生白芍三錢、桑葉一錢、生扁豆三錢、炒玉竹三錢、冰糖三
錢。
煮三杯，分三次服。
癸亥七月廿五日，伊，二十四歲，六脈弦數，兩關獨浮，左更甚，右脅痛，胸中
痞塞，肝郁吐血，先理肝絡。
新絳紗三錢、降香二錢、炒丹皮三錢、旋復花（包）二錢、歸鬚二錢、蘇子霜三
錢、廣郁金二錢。
煮三杯，分三次服。
三十日，血家脅痛，與和肝絡，脅痛已癒；怛咳嗽黃痰，氣短懶食，脈弦細數，
議甘能益氣，補土生金，清涼降熱而護胃陰，令能食。
沙參三錢、細生地三錢、桑葉二錢、麥冬（不去心）三錢、甜杏仁三錢、藕汁（沖）
一酒杯、玉竹（炒香）二錢、荸薺汁（沖）一酒杯。
煮三杯，分三次服。四帖。
八月初四日，血家脅痛不食，與和肝絡、養胃陰，兩法俱效，仍咳嗽，兼胸中隱
痛，動則喘氣虛，金匱謂諸虛不足與小建中，復其陽，和營衛，令能食，從食中
復其虛，診脈弦為減，正合其論，但脈數而痰濃，陰亦大虧，議復脈法兩補陰陽，
方中亦包建中法在內，仍然甘能益氣，而補土生金也。但肆中阿膠不佳，又兼滑
膩，且大便溏，以牡蠣易之。
沙參三錢、大生地三錢、麻仁一錢、麥冬（不去心）三錢、左牡蠣三錢、大棗（去
核）二枚、白芍（炒）三錢、炙甘草三錢、薑汁（沖）二小匙、桂枝二錢。
煮三杯，分三次服。
初九日，血後咳嗽氣虛，用復脈法甘緩理中，補土生金之義，飲食漸加，是其大
效；如果胃土旺，無不生金之理，如果飲食加，無不可復之虛勞，因前法而進之。
洋參（炒）二錢、大生地六錢、麻仁二錢、桂枝三錢、杭白芍六錢、芡實二錢，
麥冬（不去心）六錢、炙甘草五錢、蓮子（去心留皮）三錢、牡蠣五錢、生薑汁
二小匙、大棗（去核）二枚、鱉甲三錢。
煮三碗，分三次服。
九月初七日，現因相火行令，血復來，右脈大，暫清肺胃。
麥冬（不去心）六錢、北炒參三錢、白花百合二錢、石斛一兩、甜杏仁（去皮尖
研）三錢、秋梨五錢、桑葉三錢、生扁豆三錢。
煮三杯，分二次服。
史，五十四歲，酒客脈洪面赤，吐狂血不止，仍然飲食如常，議金匱大黃黃連瀉
心湯，急瀉三陽實火，而血自止。
又，前法已效，不可再進，議甘涼法，服三日再議。
又，前以瀉心法大效，未敢再進，血復來，議再用瀉心法，減其制。
又，昨用瀉心法，減其制，雖見效而血未盡，今仍照原方服二日大效，以後永不
再發。
癸亥九月二十日，唐，三十歲，凡咳血者，右脈堅搏，治在上焦氣分。
白扁豆皮三錢、桃仁三錢、白茅根三錢、炒黑梔皮一錢、生薏仁三錢、桑葉一錢
五分、側柏葉炭三錢。
煮三杯，分三次服。二帖而癒。
乙丑三月十七日，陳，三十二歲，吐血，左手脈堅搏，治在下焦血分。
沙參三錢、細生地五錢、丹皮五錢、白芍四錢、黃芩炭二錢、麻仁三錢、阿膠二
錢、天門冬三錢、三七一錢五分、云連（炒黑）一錢、麥門冬四錢、甘草一錢五
分。
水八杯，煮取三杯，分三次服。
廿三日，左脈沉弦細數，鋒鋩如刃，吐血，左手脈堅搏，治在下焦血分。
沙參三錢、細生地五錢、阿膠二錢、麥冬（不去心）四錢、茯苓塊三錢、天冬三
錢、元參三錢、霍石斛五錢、麻仁三錢、白芍四錢、黃芩炭二錢、甘草一錢五分、
丹皮五錢。
煮四杯，分四次服。
廿六日，脈數減，弦剛甚。
洋參三錢，直大生地五錢、阿膠三錢、麥冬四錢、茯苓塊三錢、麻仁三錢、白芍
（炒）四錢、生牡蠣三錢、炙甘草一錢五分、丹皮五錢。
煮四杯，分四次服。
丙寅二月初九日，趙，勞陽吐血，脈雙弦，金匱謂：大則為虛，弦則為減，虛弦
相搏，其名曰革，男子失精亡血，諸虛不足，小建中湯主之。
白芍六錢、炙甘草三錢、生薑五片、桂枝四錢、膠飴（去渣後化入，上火二三沸）
一兩、大棗（去核）二枚。
水五碗，煮取兩碗，渣再煮一碗，分三次服。輕者日一帖，重則日再服。
丙寅二月廿四日，章，右脈空大，左脈弦細，血後咳吐濁痰腥臭，真液不守，陰
火上沖克金，非純補純清之症，然而憊矣。
沙參三錢、甜杏仁(去皮尖研)二錢，扁豆(生)三錢、麥冬(不去心)三錢、枇杷葉(蜜
炙)一錢五分、桑葉三錢、天冬三錢、五味子一錢五分、白花百合二錢、阿膠三
錢、霍石斛五錢(煎湯代水)。
濃煎兩杯，分二次服。
二十八日，脈少斂，痰咳亦減，切戒用心。
沙參三錢、生扁豆三錢、阿膠三錢、洋參一錢五分、制五味子三錢、牡蠣(生)三
錢、麥冬(不去心)三錢、白花百合三錢、桑葉二錢、天冬三錢。
水五杯，煮取兩杯，渣再煮一杯服。日二帖。
三月初三日，脈大斂戢，古所謂脈小則病退是也，頗有起色，若得舌苔化去，則
更妙矣。
生薏仁五錢、沙參三錢、天冬三錢、生白扁豆三錢、洋參一錢五分、桑葉三錢、
制五味子三錢、麥冬（不去心）三錢、梨汁（沖）一小杯、鮮蘆根汁（沖）五杯。
煮三杯，分三次服。四帖。
乙酉四月廿八日，胡，三十一歲，榮陽吐血，汗多足麻，六脈弦細不數，小建中
湯主之。
白芍六錢、甘草（炙）三錢、生薑五錢、桂枝四錢、膠飴（後入）一兩、大棗（丟
核）三枚。
煮三杯，去渣後，將膠飴化入，上火二三沸，攪合勻，分三次服。
五月初六日，汗減，足麻癒，食少，加原方再服。
十五日，前藥己服十四帖，諸症皆癒，惟咳嗽末止，於前原方加鬱苓、半夏。
乙酉正月初十日，沈，二十四歲，六脈弦數，勞陽吐血，建中湯主之。
白芍（炒）六錢、丹皮三錢、大棗（去核）三枚、桂枝三錢、甘草（炙）三錢、
薑汁（沖）三匙、麥冬（不去心）五錢、膠飴一兩（去渣後化入，上火二三沸，
攪勻）。
煮三杯，分三次服。
十四日，肝郁脅痛，病名肝著，治在肝經之絡，經藉弗癒也。
新袶紗三錢、半夏三錢、蘇子霜三錢、旋復花（包）三錢、青皮二錢、歸橫鬚二
錢、降香末三錢、吳萸（泡淡）一錢、廣皮炭二錢、廣鬱金二錢。
煮三杯，分三次服。
十五日，六脈弦勁，前用建中，現在右脈已和，左手仍勁，胸中咳甚則痛，間有
一二口紫色之血，按肝脈絡胸，是絡中尚有瘀滯，且與建中宣絡。
新絳紗三錢、降香三錢、丹皮炭三錢、旋復花（包）三錢、鬱金二錢、蘇子霜二
錢、桃仁泥三錢、歸鬚二錢、廣皮炭二錢、薑半夏五錢。
煮三杯，分三次服。
廿一日，六脈弦數，以春氣在頭之故，偶受微風，右寸獨浮大而衄血，暫與清清
道之風熱。
白茅根五錢、甜杏仁三錢、茶菊花三錢、側柏炭三錢、桑葉三錢、鮮蘆根三錢、
黑山梔二錢。
煮三小杯，分三次服。
吳，七十歲 周身癢不可當，脈洪吐狂血，與大黃黃連潟心湯，以後永不發。
史，五十歲，酒客大吐狂血成盆，六脈洪數，面赤，三陽實火為病，與：
大黃六錢、黃連五錢、黃芩五錢。瀉心湯一帖而止，二帖脈平，後七日又發，脈
如故，又二帖。
史，二十歲，每日飽食就床，脾陽致困，因失其統血之職，此為傷食吐血，脈弦，
與灶中黃土每日一斤，分二次煎服，將盡半月而癒，戒其夜食，永遠不發。
乙酉十一月十二日，岳，二十歲，怒傷吐血，兩脅俱痛，六脈弦緊，誤補難癒。
凡怒傷肝郁，必有瘀血，故症現脅痛，一以活絡為主，俟瘀血去凈，而後可以補
虛。
新絳紗三錢、桃仁三錢、蘇子霜二錢、旋復花（包）三錢、歸鬚三錢、丹皮炭五
錢、廣鬱金二錢、降香三錢。
煮三杯，分三次服。四帖。
廿二日，復診脈之弦緊雖減，而未和緩，脅痛雖大減，而未盡除，與原方去桃仁，
加細生地五錢。
十二月初五日，六脈弦細緊，金匱謂：脈雙弦者寒也，弦則為減，男子失精亡血，
小建中湯主之。怒傷吐血癒後，以建中復陽生陰。
白芍（焦）六錢、麥冬三錢、大棗（去核）二枚、桂枝三錢，丹皮三錢、生薑三
片、炙甘草三錢、膠飴一兩（去渣後化入，上火二三沸，攪勻）。
煮三杯，分三次服。
十八日，諸症全癒，胃口大開，虛未全復，於原方加麥冬二錢，使分布胃中津液
於十二經臟，即虛眾飲食中復矣。
戊子七月十七日，汝，三十七歲，本有肝郁脅痛症，又受秋涼燥金之氣，
不唯腹痛大發，且有表症，午後身熱；雖見血，乃燥氣，非濕溫也。治在肝經與
絡也。
桂枝尖三錢、柴胡三錢、淡吳萸二錢、薑半夏四錢、歸鬚二錢、蘇子霜二錢、降
香末三錢、廣皮三錢、川椒炭三錢。
煮三杯，分三次服。（燥退去柴胡）服此方一、二日，燥氣已退，去柴胡，再服
二三帖。
日，肝鬱脅痛，乃肝絡中有瘀血方痛。古人僉用新絳旋復花湯，橫走絡者也；後
人多用逍遙散，堅走經者也，故多不見效，況久病必治絡乎？
新絳紗三錢、桃仁二錢、廣鬱金二錢、旋復花（包）三錢、歸鬚二錢、蘇子霜二
錢、薑半夏三錢、香附三錢、廣皮炭二錢、降香末二錢。
煮三杯，分三次服。
日，有肝鬱者必克脾，脾受克者必停飲，飲停射肺者必咳嗽，漬胃者必不寐，故
靈樞謂胃不和則臥不安，飲以半夏湯復杯則寐法。
薑半夏二兩、秫米二合。
急流水八杯，煮三杯，分三次服，切戒生冷豬肉。
乙丑二月初九日，王，四十五歲，咳嗽胸滿，短氣自汗，夜甚，大便燥，六脈俱
弦而微緊，雖嗽甚見血，的系痰飲，而非虛勞。法宜溫通陽氣，和胃逐飲，忌生
冷豬肉介屬咸味。
雲苓塊六錢、桂枝五錢、焦白芍三錢、薑半夏六錢、杏仁五錢、五味子四錢、小
枳實五錢、廣皮五錢、干薑炭四錢、麻黃根（去蘆）三錢、甘草（炙）三錢。
甘瀾水六大茶杯，煮成兩茶杯，渣再以六杯水煮兩杯，日三夜一，分四次服。服
此方四帖，吐血喘滿全癒，咳嗽亦癒六七。
 （方論）按痰飲十數日，大便燥結，乃肺氣不降，肺與大腸相表里，肺痺痹則大
腸亦痺痹，開肺痺痹即所以開大腸之痺痹也；故此方重用杏仁，又由於津液屯聚胃中，
不得下行，以致大腸干燥，故用枳實、橘皮直通幽門，俾津液下行，又辛能潤也；
再九竅不和，皆屬胃病，故重用半夏，合橘皮和胃，病由痰飲，逐痰即所以和胃
也，故其應加響。今人僉用大黃苦寒堅陰，甚至用元參、麥冬、生地作增水行舟
之計，豈非背道而馳哉！
初十日，照前方再服一帖。
十一日，少陽膽絡頭痛，與清膽絡之熱，不犯中下二焦。今日頭痛全止，六脈弦
沉不數，咳嗽喘滿，短氣自汗，不食面黃，肢微腫，純然痰飲見症，斷無補陰助
邪之理，議病痰飲者當以溫藥和之。
桂枝木三錢、杏仁三錢、焦白芍二錢、麻黃根（去蘆）三錢、乾薑三錢、五味子
一錢五分、薑半夏五錢、廣皮三錢、炙甘草三錢、小枳實三錢。
煮三杯，分三次服。
壬辰八月初七日，王，三十歲，六脈弦細而沉，吐血久而不止，久病當於絡中求
之。且先吐紅血，後吐黑紫，絡中顯有瘀滯。金匱謂：凡病至其年月日時復發者，
當下之。此下字須活看，謂拔去病根，則不再發矣。金匱又謂："脈雙弦者寒也"。
此證斷不可用陰柔呆膩之品，致永無癒期，議先與溫通絡脈，拔去病根，繼以建
中收功。
新絳紗三錢、桂枝三錢、薑半夏三錢、旋復花（包）三錢、歸鬚二錢、橘皮炭二
錢、茯苓塊三錢、乾薑（炒半黑）一錢五分。
煮三杯，分三次服。


<h2>衄血</h2>
己丑正月十六日，暨，四十歲 衄血，右脈洪大，誤用大劑當歸，以致大衄不止，
無論辛走行氣之藥不可用，即涼血和血，而不走清道者亦不見效，議清清道之熱。
側柏炭五錢、連翹（連心）三錢、銀花炭三錢、黑山梔四錢、桑葉三錢、白茅根
一兩、凌霄花三錢。
煮三杯，分三次服。
廿一日，衄雖止，而氣血兩虛，脈雙弦而細。法當補陽，以衄血初罷之候，且與
復脈法。
大生地五錢、麥冬（不去心）四錢、炒白芍三錢，生鱉甲五錢、阿膠二錢、炙甘
草四錢、生牡蠣五錢、麻仁二錢。
煮三杯，分三次服。
廿五日，前日衄血初止，六脈俱弦而細，氣血暴虛也，似當補陽而未敢驟補，與
一甲復脈湯四帖；今日六脈俱大而滑，氣血暴復也。仍與翕攝真陰，與三甲復湯
法。
大生地六錢、白芍四錢、生牡蠣五錢、生鱉甲五錢、麥冬（不去心）四錢、生阿
膠三錢、生龜板五錢、麻仁三錢、炙甘草五錢。
煮三杯，分三次服。


<h2>便血</h2>
癸亥十二月初二日，毛，十二歲，糞後便血，責之小腸寒濕，不與糞前為大腸熱
濕同科。舉世業醫者不知有此，無怪乎數年不癒也。用古法黃土湯。
灶中黃土二兩、生地三錢、黃芩（炒）三錢、制蒼朮三錢、阿膠三錢、甘草（炙）
三錢、熟附子三錢、白芍（酒炒）三錢、全歸一錢五分。
水八碗，煮成三碗，分三次服。
初七日，小几脈當數而反緩，糞後便血，前用黃土湯業已見效，仍照前方加剛藥，
即於前方內去白芍、全歸，加：
附子一錢、蒼朮二錢。
戊寅七月初一日，孫，三十八歲，湖州孝廉，其人素有便紅之症，自十八歲起至
今不絕，現在面色萎黃，失血太多，急宜用古法，有病則病受之，雖暑月無礙也。
方法分兩同前，服一帖即止。次日停服，後半月復發，再服一帖痊癒。
福，廿九歲，初因恣飲冰振黃酒，冰浸水果，又受外風，致成風水。頭面與身腫
大難狀，腫起自頭，先與越脾漡發其汗，頭面腫消，繼與利小便，下截腫消脹消，
後與調理脾胃。自上年十月間服藥起，至次年三月方止，共計湯藥一百四十三帖，
其病始安，囑其戒酒肉生冷。不意夏熱甚時，仍恣吃冰浸水果，自八月後，糞後
大下狂血，每玖有升許之多。余用黃土湯去柔藥加剛藥，每劑黃土用一斤，附子
用六錢或一兩，他藥稱是。服至九十餘帖，始大癒。
乙酉九月十七日，胡，三十歲，本系酒客，濕中生熱，久而發黃，顏色暗滯，六
脈俱弦，其來也漸，此非陽黃，況糞後見血，又為小腸寒濕乎！
灶中黃土八兩、豬苓三錢、附子（熟）三錢，雲茯苓皮三錢、澤瀉三錢、茵陳五
錢、炒蒼朮炭三錢、黃柏三錢。
煮三杯，分三次服。五帖全癒。
乙酉四月廿二日，陳，三十四歲，糞後便血，寒濕為病，誤補誤涼，胃口傷殘，
氣眾溺管而出，若女陰吹之屬瘕氣者然，左脅肝部臥不著席，得油膩則寒戰。叢
雜無倫，幾於無處下手，議治病必求其本，仍以寒濕論治，令能安食再商。與黃
土湯中去柔藥，加剛藥。
灶中黃土四兩、雲苓五錢、川椒炭三錢、茅山蒼朮（生）三錢、附子（熟）三錢、
香附三錢、生益智三錢、廣皮三錢、生薑三錢。
煮三杯，分三次服
五月初一日，照原方再服二帖。
初三日，心悸短氣，加小枳實四錢、乾薑二錢、四帖。
十一日，於原方去川椒炭。五帖。
廿一日，諸症皆效，大勢未退，左脈緊甚，加熟附子一錢、乾薑一錢、降香末三
錢、三帖。
廿七日，諸症向安，惟糞後便血又發，與黃土湯法。糞後便血乃小腸寒濕，不與
糞前為大腸濕熱同科。
灶中黃土八兩、附子（熟）四錢、黃芩炭四錢、雲茯苓塊五錢、蒼朮（炒）四錢、
廣皮炭三錢、生益智仁二錢。
煮三杯，分三次服。以血不來為度。
七月十四日，面色青黃滯暗，六脈弦細無陽，胃陽不振，暫與和胃，其黃土湯俟
便紅發時再服。
薑半夏六錢、益智仁三錢、川椒炭一錢、雲苓塊五錢、白蔻仁一錢、廣皮三錢、
生薏仁五錢。
煮三杯，分三次服。
十七日，於原方加桂枝五錢。
十一月十五日，肝鬱夾痰飲寒濕為病，前與黃土湯治糞後便血之寒濕，茲便紅已
止，繼與通補胃陽，現在飲食大進，諸症漸安，惟六脈弦細，右手有胃氣，左手
弦緊，痰多畏寒，脅下仍有伏飲。與通補胃陽，兼逐痰飲。
薑半夏八錢、桂枝六錢、川椒炭三錢、雲苓塊（連皮）二兩、全歸三錢、肉桂（去
粗皮）五錢、炙甘草五錢、川芎二錢。
煮三杯，分三次服。服一帖，
沖氣已止，當服藥後，吐頑痰二日。
十一日，沖氣已止，六脈緊退而弦未除，可將初十日方再服半帖，以後接服廿九
日改定方，以不畏寒為度。
十二、三日，服十一月十五日疏肝藥二帖。
十四日，背畏寒，脈仍弦緊，再服十二月初十日桂枝加桂湯二帖，以峻補沖陽，
服藥後吐黑頑痰二口。
十七日，脈仍弦緊，背猶畏寒，陽未全復，照原方再服二劑，分四日服。
廿九日，前日之畏寒，至今雖減而未全癒，脈之弦緊亦未充和，沖氣微有上動之
象，可敢十四日桂枝加桂湯再服二帖，分四日立春以後故也。
丙戌正月初五日，六脈俱弦，右脈更緊，糞後便紅，小腸寒濕，黃土湯為主方，
議黃土湯去柔藥，加滲濕通陽，雖自覺心中熱，背心如水淺，所謂自云熱者，非
熱也，況有惡寒乎？
灶中黃土八兩、桂枝五錢、黃芩炭四錢、雲茯苓塊六錢、附子（熟）四錢、廣皮
四錢、生薏苡仁五錢、蒼朮炭四錢。
煮四杯，分四次服。血多則多服，血少則少服。萬一血來甚涌，附子加至七、八
錢，以血止為度。再發再服。切勿聽淺學者忘轉方也。
丸方，陽虛脈弦，素有寒濕痰飲，與蠲飲丸法，通陽滲濕而補脾胃。
雲芩塊八兩、桂枝八兩、乾薑炭四兩、薑半夏八兩、蒼朮炭四兩、益智仁四兩、
生薏仁八兩、廣皮六兩、炙甘草三兩。
右為細末，神曲糊丸，小梧子大，每服三錢，日三服，忌生冷介屬。
初十日，糞後便紅雖止，寒濕未盡，脈之緊者雖減，當退剛藥，背惡寒未罷，行
濕之中，兼與調和營衛。
灶中黃土一兩，桂枝四錢、廣皮（炒）二錢、雲茯苓塊三錢、白芍（炒）四錢、
生薑三錢、生薏苡仁三錢、蒼朮炭三錢、大棗（去核）二枚、薑制半夏三錢、黃
芩炭一錢五分。
煮三杯，分三次服。


<h2>腫脹</h2>
甲寅二月初四日，陳，三十二歲，太陰所至，發為䐜脹者，脾士散津，脾病不
能散津，土曰敦阜，斯䐜脹矣。厥陰所至，發為䐜脹者，肝主疏泄，肝病不能
疏泄，木穿土位，亦䐜脹矣。此症起於肝經鬱勃，從頭面腫起，腹固脹大，的
系盅脹，而非水腫。何以知之？滿腹青筋暴起如蟲紋，并非本身筋骨之筋，故知
之。治法以行太陽之陽、泄厥陰之陰為要。醫者誤用八味丸，反攝少陰之陰，又
重加牡蠣澀陰戀陰，使陽不得行，而陰凝日甚，六脈沉弦而細，耳無所聞，目無
所見，口中血塊累累續出，經所謂血脈凝泣者是也。勢太危急，不敢驟然用藥，
思至陽而極靈者，莫如龍，非龍不足以行水，而開介屬之翕，惟鯉魚三十六鱗能
化龍，孫真人曾用之矣。但孫真人千金原方去鱗甲用醋煮，茲改用活鯉魚大者一
尾，得六介，不去鱗甲，不破肚，加蔥一斤，薑一斤，水煮熟透，加醋一斤，任
服之。服鯉魚湯一晝夜，耳聞如舊，目視如舊，口中血塊全無，神氣清爽，但腫
脹未除。
初五日，經謂病始於下，而盛於上者，先治其下，後治其上；病始於上，而盛於
下者，先治其上，後治其下。此症始於上腫，當發其汗，與金匱麻黃附子甘草湯。
麻黃（去節）二兩、熟附子一兩六錢、炙甘草一兩二錢。
煮成五飯碗，先服半碗，得汗止後服，不汗再服，以得汗為度。
此方甫立，未書分量，陳頌帚先生一見，云："斷然無效"。予問曰：何以不效？"
陳先生云："吾曾用來"。予曰："此方在先生用誠然不效，予用或可效耳"。王先
生名謨，忘其字，云："吾甚不解，同一方也，藥止三味，并無增減，何以為吳
用則利，陳用則否，豈無知之草木，獨聽吾兄使令哉？"余曰："蓋有故也。陳先
生之性情忠厚，其膽最小，伊恐麻黃法陽，必用八分，附子護陽，用至一錢，以
監麻黃，又恐麻黃、附子皆慓悍藥也，甘草平，遂用一錢二分，又監制麻黃、附
子，服一帖無汗，改用八味丸矣。八味陰柔藥多，乃敢大用，如何能效？"陳蔭
山先生入內室，取廿八日陳頌帚所用原方，分量一亳不差。在坐者六、七人皆譁
然，笑曰："何吳先生之神也？"余曰："余常與頌帚先生一同醫病，故知之深矣。"
於是麻黃去淨節用二兩，附子大者一枚，得一兩六錢，少麻黃四錢，麻黃出頭，
甘草用一兩二錢，又少附子四錢，麻黃、附子出頭，甘草但坐鎮中州而已。眾見
分量，又大譁曰："麻黃可如是用乎？"頌帚先生云："不妨，如有過差，吾敢保。"
眾云："君用八分，未敢足錢，反敢保二兩之多乎？"頌帚云："吾在菊溪先生處
治產後鬱冒，用當歸二錢，吳兄痛責，謂當歸血中氣藥，最能竄陽，產後陰虛陽
越，例在禁條，豈可用乎？夫麻黃之去當歸，奚啻十百，吾用當歸，伊責之甚，
豈伊用麻黃又如是之多，竟無定見乎？"余曰："人之所以畏麻黃如虎者，為其能
大汗亡陽也。未有汗不出而陽亡於內者，湯雖多，但服一杯或半杯，得汗即止，
不汗再服，不可使汗淋漓，何畏其亡陽哉？但此症閉錮日久，陰霾太重，雖盡劑
未必有汗，餘明日再來發汗。"病家始敢買藥，而仙芝堂藥鋪竟不賣，謂錢字想
是先生誤寫兩字。主人親自去買，方得藥。服盡劑，竟無汗。
初六日，眾人見汗不出，僉謂汗不出者死，此症不可為矣。予曰："不然，若竟
系死症，鯉魚湯不見效矣。"餘化裁仲景先師桂枝湯，用粥發胃家汗法，竟用原
方分量一劑，再備用一帖，又用活鯉魚一尾，得四斤，煮如前法。服麻黃湯一飯
碗，即接服鯉魚湯一碗，汗至眉上；又一次，汗至上眼皮；又一次，汗至眼下皮；
又一次，汗至鼻，又一次，汗至上唇。大約每一次汗出寸許。二帖俱服完，鯉魚
湯一鍋，合一晝夜亦服盡。汗至伏兔而已，未過膝也。臍以上腫俱消，腹仍大。
初七日，經謂汗出不至足者死，此症未全活。雖腰以上腫消，而腹仍大，腰以下，
其腫如故。因用腰以下腫當利小便例，與五苓散，服至二十一日，共十五天，不
效，病亦不增不減。陳蔭山云：先生前用麻黃，其效如神，茲小便涓滴不下，奈
何？祈轉方。"余曰："病之所以不效者，藥不精良耳。今日先生去求好肉桂，若
仍系前所用之桂，明日予不能立方，方固無可轉也。"
廿二日，陳蔭山購得新鮮紫油安邊青花桂一枝，重八錢，乞余視之。予曰："得
此桂，必有小便，但恐脫耳。"膀胱為州都之官，氣化則能出焉，氣虛亦不能化，
於是五苓散二兩，加桂四錢，頂高遼參三錢。服之盡劑，病者所睡系棕床，于囑
其備大盆二、三枚，置之床下，溺完被濕不可動，俟明日予親視挪床。其溺自子
正始通，至卯正方完，共得溺三大盆有半。予辰正至其家，視其周身如空布袋，
又如腐皮，於是用調理脾胃，百日全癒。
洪氏，六十八歲，孀居三十餘年，體厚，憂鬱大多，肝經鬱勃久矣；又因暴怒重
憂，致成厥陰太陰兩經䐜脹并發，水不得行，腫從跗起，先與腰以下腫當利小
便例之五苓散法。但陰氣太重，六脈沉細如絲，斷非輕劑所能了。
桂枝五錢、茯苓皮六錢、肉桂四錢、豬苓五錢、生蒼朮五錢、廣皮五錢，澤瀉五
錢，老厚朴四錢。
煮三杯，分三次服。
前方服三、五帖不效，亦無壞處，小便總不見長，肉桂加至二、三兩，桂枝加至
四、五兩，他藥稱是，每劑近一斤之多，作五六碗，服五、七帖後，六脈絲毫不
起，腫不消，便亦不長。所以然之故，肉桂不佳，陰氣太重，憂鬱多年，暴怒傷
肝，必有陳菀，仍用原方加雞矢醴熬淨煙六錢，又加附子八錢，服之小便稍通，
一連七帖，腫漸消，飲食漸進，形色漸喜。於是漸減前方分量，服至十四帖，腫
脹全消，後以補脾陽疏肝郁收功。
郭氏，六十二歲，先是郭氏喪夫於二百里外其祖墓之側，郭氏攜子奔喪，飢不欲
食，寒不欲衣，悲痛太過，葬後廬墓百日，席地而臥，哭泣不休，食少衣薄，回
家後致成單腹脹。六脈弦，無胃氣，氣喘不能食，唇口刮白，面色淡黃，身體羸
瘦。余思無情草木，不能治有形之病，必得開其愚蒙，使情志暢遂，方可冀見效
於萬一。因問曰："汝之痛心疾首，十倍於常人者何故？"伊答曰："夫死不可復
生，所遺二子，恐難成立？"余曰："汝何不明之甚也！大凡婦人夫死曰未亡人，
言將待死也。汝如思夫念切，即死於墓側，得遂同穴之情，則亦已矣，雖有病何
必醫？醫者求其更蘇也。其所以不死者，以有子在也。夫未死，以夫為重；夫既
死，以教子為重者，仍系相夫之事業也。汝子之父己死，汝子已失其蔭，汝再死，
汝子豈不更無賴乎？汝之死，汝之病，不惟無益於夫，而反重害其子，害其子，
不惟無益於子，而且大失夫心。汝此刻欲盡婦人之道，必體亡夫之心，盡教子之
職，汝必不可死也。不可死，且不可病，不可病，必得開懷暢遂而後可癒。單腹
脹，死症也；脈無胃氣，死脈也；以死症而見死脈，必得心火旺相，泄肝郁之陰
氣，而後血脈通，血脈通，臟氣遂，死症亦有可生之道。詩云：見晛曰消者是也。"
伊聞余言，大笑。余曰："笑則生矣。"伊云："自此以後，吾不惟不哭，并不敢
憂思，一味以喜樂以事，但求其得生以育吾兒而已。"余曰："汝自欲生則生矣。"
於是為之立開鬱方，十數劑而收全功。
旋復花（新絳紗包）三錢、香附三錢、廣鬱金三錢、薑半夏四錢、青皮二錢、蘇
子霜三錢、降香末三錢、廣皮三錢、歸橫鬚二錢、川厚朴三錢。
煮三杯，分三次服。
吳氏，二十八歲，春夏間乘舟由南而北，途間溫毒癒後，感受風濕，內脹外腫，
又因寡居肝鬱之故，時當季夏，左手勞宮穴忽起勞宮毒，如桃大。此症有治熱礙
濕、治濕礙熱之弊，選用幼科痘後餘毒歸肺、喘促咳逆之實脾利水法，加極苦合
為苦淡法，俾熱毒由小腸下入膀胱，隨濕氣一齊泄出也。蓋勞宮毒屬心火，瀉心
者必瀉小腸，小腸火腑非苦不通；腰以下腫，當利小便，利小便者亦用苦淡也。
飛滑石二兩、茯苓皮一兩、黃柏四錢、豬苓一兩、晚蠶砂四錢、黃芩四錢、澤瀉
一兩、白通草三錢、雅連四錢。
煮成五杯，分五次服。以小便長為度。此方服七帖，分量不增不減，腫脹與勞宮
毒俱消，以後補脾收功。
乙酉五月十五日，陳，二十六歲，脈弦細而緊，不知飢，內脹外腫，小便不利，
與腰以下腫當利小便法，陽欲滅絕，重加溫熱以通陽，況今年燥金，太乙天符，
經謂必先歲氣，毋伐天和。
桂枝六錢、茯苓皮六錢、川椒炭五錢、豬苓五錢、生茅朮三錢、廣皮三錢、澤瀉
五錢、公丁香二錢、杉皮一兩、厚朴四錢。
煮四杯，分四次服。
廿五日，諸症皆效，知飢，腫脹消其大半，惟少腹有疝，竟若有一根吊痛。於原
方內減丁香一錢，加小茴香三錢。
乙酉十月十七日，單氏，四十二歲，腫脹六年之久，時發時止，由於肝鬱，應照
厥陰䐜脹例治。
雲苓皮六錢、厚朴三錢、歸橫鬚三錢、旋復花（包）三錢、香附三錢、大腹皮三
錢、薑半夏四錢、青皮二錢、廣鬱金二錢、降香末三錢、木通二錢。
煮三杯，分三次服。不能寬懷消怒，不必服藥。
廿六日，服前方八帖，腫脹稍退，惟陽微弱，加川椒三錢；大便不通，加兩頭尖
三錢，去陳菀。
壬辰四月十一日，繆，五十一歲，先喘後腫大，脈洪大有利，右尺獨大，肺腎之
熱可知，腰以下腫，本當利小便，但不宜溫利耳，且置喘於不問，其如治病必求
其本者何哉！
生石膏四兩、雲苓皮五錢、海金沙五錢（先煎代水）、飛滑石一兩、薑半夏三錢、
晚蠶砂三錢、杏仁泥六錢、小枳實四錢、白通草一錢五分、甘瀾水八杯。
煮成三杭，分三次服。
十七日，六脈仍洪數，左尺仍獨大，猶宜涼利不便。
飛滑石一兩（先煎代水）、海金沙五錢、杏仁六錢、生石膏四錢、小枳實四錢、
厚朴三錢、半夏五錢、晚蠶砂三錢、橘皮三錢、雲苓皮五錢、白通草一錢五分、
甘瀾水八杯。
煮成三杯，分三次服。


<h2>單腹脹</h2>
癸巳四月初四日，毛，四十四歲，病起肝鬱，木鬱則克土，克陽土則不寐，克陰
土則䐜脹，自郁則脅痛；肝主疏泄，肝病則不能疏泄，故二便亦不能宣通。肝
主血絡，亦主血，故治肝者必治絡。
新絳紗三錢、香附三錢、蘇子霜三錢、旋復花（包）三錢、歸鬚三錢、小茴香三
錢、薑半夏八錢、青皮三錢、廣鬱金三錢、降香末三錢。
頭煎二杯，二煎一杯，分三次服。
初七日，服肝絡藥，脹滿脅痛不寐少減，惟覺胸痛，按肝脈絡胸，亦是肝鬱之故。
再小便赤濁，氣分濕也。
旋復花（新絳紗包）三錢、桂枝三錢、小茴香（炒黑）三錢、川棟子三錢、半夏
六錢、晚蠶砂三錢、降香末三錢、歸鬚二錢、兩頭尖三錢、茯苓皮三錢、橘皮青
三錢、白通草二錢。
煮二杯，分三次服。
初十日，驅濁陰而和陽明，現在得寐，小便少清；但肝鬱必克土，陰土鬱則脹，
陽土鬱則食少而無以生陽，故清陽虛而成胸痺痹，暫與開庳。
半夏一兩、茯苓皮五錢、厚朴三錢、桂枝尖五錢、廣鬱金三錢、薤白三錢、生苡
仁五錢、小枳實二錢、括萎（連皮仁研）三錢。
煮三杯，分三次服。
十四日，脈緩，太陽已開，而小便清通，陽明已闔，而得寐能食；但䐜脹不除，
病起肝鬱，者行濕之中，必兼開鬱。
茯苓皮五錢、半夏五錢、廣木香二錢、生苡仁五錢、厚朴三錢、煨肉果一錢五分、
降香末三錢、廣皮二錢、白通草三錢、廣鬱金二錢。
煮三杯，分三次


<h2>腹脹</h2>
徐，三十歲，腹脹且痛，脈弦細，小便短，身不熱，此屬寒濕傷足太陰。
桂枝三錢、生苡仁五錢、厚朴三錢、豬苓三錢、黃芩炭一錢、乾薑一錢五分、澤
瀉三錢、白通草二錢、廣皮二錢。
煮三杯，分三次服。


<h2>滯下</h2>
丁氏，五十八歲，滯下白積，欲便先痛，便後痛減，責之積重，脈遲而弦，痛甚，
蓋冷積也，非溫下不可。
生大黃五錢、厚朴五錢、廣木香三錢、南查炭三錢、良薑炭二錢、黃芩炭三錢、
廣皮五錢、熟附子五錢、檳榔三錢、小枳實二錢、焦白芍三錢。
煮三杯，三次服。
梁，廿八歲，滯下白積，欲便先痛，便後痛減，責之有積，用溫下法。
生大黃（酒炒黑）三錢、厚朴三錢、檳榔尖一錢五分、熟附子三錢、枳實一錢五
分、廣木香一錢、炒白芍二錢、廣皮二錢、炒云連一錢、炒黃芩二錢。
水五杯，煮二杯，分二次服。
甲子十一月十八日，張，三十八歲，先泄而後滯下，脾虛傳腎症為難治。
白芍二錢、黃芩炭一錢二分、雅連（吳萸炒枯）一錢二分、豬苓三錢、川椒目三
錢、厚朴二錢、澤瀉三錢、生茅朮三錢、良薑二錢、生苡仁二錢、廣木香一錢五
分、廣皮一錢五分。
水六杯，煮取二杯，渣再煮一杯，分三次服。
二十一日，先泄後滯下，古云難治，非一時可了，且喜脈弱，尚有生機。
白芍（炒）三錢、真山連（酒炒半枯）二錢、紅曲二錢、黃芩（酒炒）二錢、地
榆炭三錢、歸尾一錢、厚朴（去白皮，薑汁炒）三錢、小枳實（搗碎）二錢、廣
皮二錢、檳榔一錢五分、煎法如前。
廿三日，脈沉而有力，滯下脹痛太甚，便後少減，片時其痛仍然。議罔開一面，
用溫下法。
生大黃（酒炒黑）五錢、白芍（酒炒半枯）三錢、廣木香二錢、安邊桂（去粗皮
淨）二錢、黃芩（酒炒半焦）三錢、小枳實二錢、紅曲二錢、廣皮炭二錢、真山
連（酒炒半焦）二錢、老厚朴三錢、歸尾一錢五分。
水五杯，煮成三杯，分三次服。
廿三日，於二十日方內加兩頭尖三錢。
廿四日，腎症復歸於脾，用四苓合芩芍湯法。
茯苓皮五錢、豬苓五錢、生苡仁五錢、生茅朮五錢、澤瀉五錢、廣木香一錢五分、
焦白芍二錢、厚朴二錢、炒川連一錢五分、炒黃芩一錢五分、廣皮一錢五分。
水八杯，煮取三杯，分三次服。
廿五日，於前方內加白通草二錢。
廿六日，肝鬱則小便亦不能通，此徒用四苓不效，議開陰絡法。
豬苓三錢、小茴香三錢、歸鬚二錢、澤瀉三錢、川棟子一錢五分、琥珀（研沖）
三分、降香三錢、兩頭尖一錢、口麝（研沖）五厘、桃仁三錢。
煮三杯，分三次服。
廿七日，開陰絡已效，於前方內加安邊桂三分、鬱金三錢、生香附三錢。
廿八日，九竅不和，皆屬胃病，用開太陽、闔陽明，兼瀉心法。
半夏六錢、茯苓皮（連塊）三錢、黃芩二錢、豬苓三錢、生苡仁三錢、厚朴（薑
汁炒）一錢、澤瀉三錢、廣木香一錢、青皮二錢、廣皮二錢、炒川連一錢五分、
乾薑二錢。
水五杯，煮取二杯，渣再煮一杯，分三次服。
廿九日，開太陽闔陽明，兼者濕中之熱。
薑半夏六錢、豬苓三錢、黃芩炭二錢、茯苓皮三錢、澤瀉三錢、廣木香一錢、生
苡仁三錢、白芍二錢、真山連一錢五分、川萆薢二錢、廣皮二錢、白通草二錢。
煮三杯，分三次服。
三十日，糞後帶血，加黃土湯法。
半夏五錢、廣木香一錢、灶中黃土六錢、萆薢三錢、全歸一錢五分、雲茯苓皮三
錢、炒白芍三錢、黃芩炭二錢、炒茅蒼朮三錢、厚朴二錢、廣皮二錢。
水五杯，煮取二杯，渣再煮一杯，分三次服。
十二月初一日，舌絳甚，胸中嘈雜無奈，喉且痛，糞中猶帶血跡，議酸苦泄熱法。
肉桂（去粗皮）八分、黃芩二錢、生大黃片（酒炒黑）二錢、桃仁八分、厚朴一
錢五分、灶中黃土八錢、枳殼六分、神曲一錢五分、炒地榆炭一錢、檳榔八分、
歸尾一錢、淨烏梅肉九枚、廣皮七分、廣木香八分。
頭煎二杯，二煎一杯，分三次服。服一帖。去大黃、肉桂，再服一、二帖。
又，即於去大黃、肉桂方內，再去歸尾、地榆、桃仁，加蒼朮一錢五分。
初二日，四苓合芩芍法，以小便短，口糜，猶有滯下也。
焦白芍二錢、半夏三錢、灶中黃土三錢、炒黃芩一錢五分、雲茯苓皮三錢、豬苓
三錢、當歸一錢、烏梅肉三錢、澤瀉三錢、山連一錢五分。
頭煎兩杯，分三次服。
初三日，少腹脹痛，不小便，仍系肝鬱不主疏泄之故。
降香三錢、小茴香（炒黑）三錢、歸鬚二錢、桃仁三錢、黃芩炭二錢、琥珀五分、
生香附三錢、兩頭煎三錢、口麝（同研沖）五厘、云連（炒）二錢、(韭)白汁三
滴。
煮三杯，分三次服。
初四日，於前方內廣鬱金二錢。
初五日，苦辛淡法，開下焦濕熱，兼瀉肝火。
萆薢五錢、川陳子三錢、吳萸（炒黑）一錢五分、生香附三錢、小茴香（炒黑）
三錢、通草二錢、云連（炒黑）三錢、黃柏炭二錢。
水五杯，煮取二杯，分二次服。
某小兒，滯下紅積，欲便先痛，便後痛減，積滯太重，非溫下不為功。恐纏綿久，
幼孩力不能勝，滯下為臟病也。
生大黃一錢五分、黃芩一錢五分、真山連一錢、安邊桂一錢、紅粬一錢五分、
檳榔剪一錢、焦白芍一錢五分、歸尾一錢、廣木香八分。
煮兩杯，先服一杯，再便不痛則止，否則再服一杯。
丙戊六月十五日，孫，四十餘歲，感受燥氣，燥金克木，本有肝郁，故邪氣乘之，
現在胸痞微痛，先與開痞化郁。
旋復花（包）三錢、香附二錢、杏仁泥三錢、降香末三錢、廣皮二錢、廣鬱金三
錢。
煮三杯，分三次服。外紫雪丹一錢，分二次服。
十六日，神昏煩燥，邪入心包，而又發黃，勢甚重大，勉與開心包一法，與紫雪
丹二三錢，以神清為度，湯藥清濕熱之黃。
飛滑石六錢、豬苓三錢、麥冬（不去心）四錢、雲苓（塊連皮）五錢、澤瀉三錢、
茵陳二錢。
煮三杯，分三次服。
十七日，伏暑成痢，滯下紅積，欲便先痛，便後痛減，責之積重，非溫下不可。
生大黃（酒炒成黑）五錢、川連二錢、廣木香二錢、安邊桂三錢、黃芩二錢、生
白芍三錢、降香末三錢、紅曲三錢、烏梅肉三錢、廣皮炭二錢、歸鬚二錢。
煮成三大茶杯，每服半杯，以便前之痛止為度。
十八日，昨與溫下，服藥一杯而痛更甚，下皆紅積，邪入肝絡之故，於前方內加
桃仁泥三錢、檳榔剪一錢五分、地榆炭二錢，煎小半杯，投入前藥，分二次服。
十九日，滯下紅積，用溫下法，服藥竟劑而痛略減，仍用前法，稍減其制。
生大黃（酒炒半黑）三錢、歸鬚二錢、廣木香二錢、安邊桂（去粗皮）二錢、紅
曲三錢、檳榔剪一錢五分、生白芍二錢、黃芩一錢五分、炒廣皮（勿可太枯）二
錢、小茴香（炒黑）二錢、川連一錢五分、烏梅肉二錢。
煮三杯，分三次服，以痛止為度。
二十日，滯下痛減六、七，脈漸小，擬仍服前方，不必竟劑，如痛止接服此方。
生白芍二錢、厚朴三錢、小枳實二錢、炒黃芩二錢、檳榔一錢五分、炒廣皮二錢、
杏仁泥三錢、川連一錢五分、白通草三錢、廣木香三錢、紅曲三錢、烏梅肉一錢
五分。
煮三杯，分三次服。
廿一日，陳積已去，余邪未淨，右脈未靜，目白睛仍黃，故知氣分不清。議進苦
辛淡法，宣導脈氣，使餘邪由膀胱化氣而出，兼與開胃，令能納谷。
雲苓皮五錢、豬苓三錢、廣木香、薑半夏四錢、澤瀉三錢、杏仁三錢、炒白芍三
錢、厚朴三錢、炒廣皮二錢、炒黃芩二錢、川連（薑汁炒半枯）一錢五分。
煮三杯，分三次服。
廿二日，邪著裏不易外達，雖經下，氣機究未宣暢，肛門墜滯。蓋由受邢之際而
深，故其化也亦緩而滯，非苦無能勝濕，非辛無能通利邪氣，仍用前法
，重與行氣。
炒銀花二錢、澤瀉三錢、炒黃芩二錢、廣木香三錢、茵陳三錢、歸橫鬚二錢、小
枳實三錢、赤芍一錢五分、細甘草梢二錢、檳榔剪三錢、川連一錢五分
、烏梅肉二錢。
煮三杯，分三次服。
廿三日，夜半肛門痛甚，陰分邪氣久羈，今日漸覺畏寒，陽明久不納谷，胃氣不
充之故，未可純任苦寒。今擬暫用白頭翁湯法加溫藥，仍是苦辛復法，此權宜之
計也。
白頭翁二錢、秦皮二錢、廣木香三錢、薑半夏五錢、歸鬚二錢、丹皮炭一錢五分、
川連五分、廣橘皮二錢、防風限一錢、上肉桂一錢五分。
煮三杯，分三次服。
廿四日，凡病日輕夜重者，皆屬陰邪。昨藥之偏於溫者以此，今日肛門痛減者亦
坐此。玆邪去大半，少寐不飢，正須商進疏補脾胃，勝濕仍不可少，蓋胃和則神
安矣，脾治則痢減矣。
焦白芍三錢、於朮（土炒）二錢、白頭翁（整）二錢、黃芩炭一錢、肉桂一錢、
廣木香三錢、薑半夏五錢、山連（炒）五分、蒼朮炭一錢、雲苓塊四錢、廣皮（炒）
二錢、烏梅肉一錢五分、高麗參一錢。
煮三杯，分三次服。
此方進而肛門愈贅痛，積滯反多，穢濁特甚者，扶正則餘邪續出也。
廿五日，昨得輕補，肛之贅痛又甚，正旺驅邪之故。今日暫停扶正，注意逐邪，
然久病亦不敢太過。舌白苔。
炒白芍一錢五分、安桂二錢、小茴香（炒炭）三錢、炒黃芩一錢五分、歸鬚二錢、
檳榔剪二錢、薑半夏五錢、秦皮二錢、南查炭二錢、白頭翁（整）三錢、紅曲二
錢、炒山連一錢。
煮三杯，分三四次緩緩服。
廿六日，唯與逐邪，油膩續下，痛減。今議再加疏補，以扶正氣。
白頭翁（整）三錢、肉桂（去皮）一錢五分、炒於朮二錢、炒白芍二錢、黃芩（炒）
一錢五分、小茴香（炒）三錢、薑半夏五錢、歸鬚一錢五分、南查炭二錢、雲苓
塊五錢、秦皮二錢、檳榔剪八分、高麗參一錢、紅曲二錢、炒山連一錢。
煮三杯，分三次服。
廿七日，積滯漸輕微，有寒熱，苦起白苔。
雲苓塊（連皮）三錢、白芍（炒）一錢、廣木香一錢、薑半夏三錢、黃芩炭八分、
焦神曲一錢五分、焦於朮二錢、廣皮二錢、南查炭八分、高麗參一錢。
煮三杯，分三次服。
廿八日，寒熱止，積滯尚未盡，舌苔白濁而厚，是其征也；少寐少食，皆其故。
於前方增其制，加宣通中焦。
雲苓塊四錢、白芍（炒）一錢、廣木香三錢、薑半夏五錢、黃芩（炒）一錢五分、
焦神曲三錢、益智仁一錢五分、於朮（焦）二錢、白蔻仁一錢、高麗參一錢、廣
皮（炒）三錢、南查炭二錢。
煮三杯，分三次服。
七月初一日，今日夜間尚有宿積，舌微黃，則其伏邪未盡可知，猶非純補純清之
症。
雲苓塊四錢、炒白芍二錢、焦於朮一錢五分、薑半夏三錢、炒黃芩二錢、焦神曲
三錢（研）、益智仁一錢五分、生薏仁三錢、白蔻仁（沖）一錢、高麗參一錢、
炒廣皮二錢。
煮三杯，分三次服。
初四日，宿積猶然未凈，舌白苔。
雲苓塊五錢、生苡仁五錢、於朮炭三錢、薑半夏四錢、神曲三錢、白蔻仁一錢五
分、益智仁一錢五分、廣皮（炒）三錢。
煮三杯，分三次服。
初八日，今日仍下宿積許多，舌桹黑苔未凈，肛門熱痛，不寐。暫與清積，一、
二日後再議補法。
雲苓塊五錢、白頭翁二錢、焦神曲三錢、焦白芍三錢、薑半夏三錢（研）、益智
仁二錢、黃芩炭二錢、焦於朮三錢、炒廣皮三錢。
煮三杯，分三次服。
十一日，痢雖止，而不寐不飢仍然，固系胃不和之故，但其人平素好用心機，又
屆心事叢雜之際，未免過慮。議一面和胃，一面兼補心氣。
雲苓五錢、野山參二錢、棗仁（炒熟）三錢、麥冬（不去心）三錢、焦於朮二錢、
蓮子（連皮心打）三錢、遠志（去淨骨）三錢、薑半夏三錢、冰糖三錢。
煮三杯，分三次服。
丁亥九月初九日，史，紅白滯下，一月有餘，痢疾之脈忌洪大，喜腹脹，此症腹
不脹而脈洪大，所以難已，日久便滑而頻數。清滯之中，兼與固下。
黃芩炭三錢、白芍三錢、真山連一錢五分、焦於朮二錢、歸鬚二錢、南查炭二錢、
廣木香三錢、木瓜二錢、五味子一錢、肉果霜二錢、紅曲二錢、鳥梅肉三錢、丹
皮炭三錢。
煮三杯，分三次服。
十五日，滯下己久，六脈洪大，有陽無陰，前與重收陰氣，而去積滯即在收陰之
中。以做脈見小而滯下少；現在兩關獨浮，有木陷入之象，切忌惱怒助肝克脾傷
胃，又忌生冷豬肉，滑大便而助濕邪。今日用藥大意仍不能驟離前法，加入土中
拔木兼補宗氣。
高麗參三錢、白芍（黃酒炒）五錢、廣木香三錢、雲苓塊三錢、黃芩（黃酒炒）
三錢、南查炭二錢、焦於朮三錢、歸鬚二錢、五味子一錢、肉果霜三錢、紅曲二
錢、烏梅肉三錢。
濃煎三茶杯，分三次服。
丁亥十月初八日，德氏，七十三歲，七旬以外之老人滯下紅白積，業已一月有餘，
六脈洪大滑數，而且歇止，乃痢疾之大忌，舌苔老黃，積滯未清，腹痛當臍。醫
者一味收補，置積滯于不問，邪無出路，焉得收功。勢己重大之極，勉與化滯，
兼與溫通下焦。
薑半夏五錢、白芍（炒）三錢、焦神曲三錢、杏仁泥三錢、黃芩（炒）二錢、真
山連一錢五分、廣木香三錢、檳榔二錢、廣木炭三錢、川椒炭三錢、歸鬚二錢、
烏梅肉三錢、公丁香一錢五分、紅曲二錢。
煮四小茶杯，日三夜一，分四次服。
初十日，滯下本系積滯暑濕之實症，前醫一味呆補，希圖止瀉，不知邪無出路，
如何能止？腹痛己減，議且減其制。
薑半夏三錢、白芍（炒）一錢五分、檳榔剪一錢、蒼朮炭一錢、黃芩（炒）一錢
五分、廣皮炭二錢、廣木香一錢、山連（炒）一錢、烏梅肉二錢、川椒炭一錢五
分、紅曲一錢。
煮三杯，分早中睌三次服。
戊子二月初七日，陳，休息痢本系不治之症，為其久久累贅，氣血虛盡矣。此症
且喜年輕形狀，而又欲便先痛，便後痛減，陳積不行，尚可借手于一下，所謂罔
開一面也。金匱謂凡病至其年月日時復發者，當下之。
生大黃（酒炒半黑）五錢、歸鬚三錢、降香末三錢、上安桂二錢、檳榔二錢、廣
木香一錢五分、炒白芍三錢、真山連二錢、炒黃芩三錢、廣皮三錢、烏梅肉五錢、
紅曲三錢。
煮三杯，分六次服。
初八日，腹仍痛，照前方再服一帖。
初九日，再服一帖。
初勀日，血分久痢，三用溫下，陳積尚多，皆起于誤補留邪在絡之故，未便再用
大下，恐致傷陰，暫用通陰絡法，細搜絡中閉錮之陳積，三日後再服：化癥回生
丹十丸，早、中、晚各服一丸，溫開水和。
十七日，餘邪留肝絡中，一時難盡，切成厚味以固之，藥宜搜剔法。
降香末三錢、黃芩炭二錢、川椒炭三錢、南查炭二錢、焦白芍三錢、廣木香二錢、
真山連八分、歸鬚二錢、廣皮炭三錢、丹皮炭三錢、紅曲三錢、烏梅肉三錢。
煮兩大杯，分二次（午一杯，晚一杯）。清晨空心服丸藥一丸。
十八日，復診于前力內去廣皮，加白芍二錢、烏梅二錢、丸藥照常服。
十九日，久痢邪留肝絡，綿綿不已，合苦辛搜絡，無他謬巧，仍宗前法。
白頭翁（整）三錢、大黃（酒炒黑）三錢、川椒炭三錢、焦白芍三錢、肉桂（頂
好）一錢五分、廣木香三錢、黃芩炭二錢、歸鬚三錢、南查炭二錢、降香末三錢、
山連（薑汁炒枯）一錢、烏梅肉五錢。
煮三杯，分三次服。丸藥仍照前方。
壬辰九月十一日，長，四歲，腸澼身熱，古所大忌。茲幼孩滯下紅白，而身又熱，
症非淺鮮。
炒白芍二錢、桃仁一錢、廣木香八分、炒黃芩一錢、歸鬚一錢、炒山連一錢、降
香末一錢五分、紅曲一錢五分、炒神曲二錢、南查炭一錢五分。
煮三杯，分三次服。
十三日 又加斑疹。
炒白芍二錢、連翹二錢、真山連（炒）一錢、炒黃芩一錢、銀花二錢、廣木香八
分、檳榔剪二錢、僵蠶二錢、炒神曲二錢、桃仁泥一錢、蟬退一錢、烏梅肉二錢、
歸橫鬚一錢、紅曲二錢。
煮三杯，分三次服。
十五日，腸僻身熱，本所大忌，又加溫疹，難就一邊，現在斑疹已過四日，業有
漸化之機，但身壯熱如火，譫語煩躁，起臥不安，滯下紅積，後重太甚，欲便先
痛，便後痛減，責之積重，不得不借手于一下，所以罔開一面也。
黃芩一錢五分、生大黃（酒炒半黑）二錢五分、紅曲一錢、白芍一錢五分、安邊
桂一錢、歸鬚一錢、檳榔一錢五分、廣木香一錢五分、廣皮一錢五分、川連八分、
烏梅肉一錢五分。
煮三小茶杯，分三次服。外紫雪丹一錢五分，每服五分，溫開水調。
十七日，滯下血積，狂熱譫語，後重，欲便先痛，前日與溫下法，玆大熱與譫語
均退，惟後重未除，滯下未清，腰痠特甚，雖仍腹痛，且暫停下藥，俟二日後細
察病情再商。
炒黃芩二錢、桂枝一錢五分、廣木香一錢、炒白芍二錢、神曲（炒）二錢、廣皮
炭一錢、檳榔剪二錢、川連（炒）一錢、烏梅肉三錢、川椒炭一錢、紅曲二錢、
煮三杯，分三次服。
十九日，熱雖退而未盡，舌色尚絳，口乾，滯下白積，腰痠甚。
炒黃芩二錢、檳榔一錢五分、小茴香（炒）三錢、炒白芍二錢、厚朴一錢、焦神
曲三錢、茯苓塊三錢、銀花二錢、炒川連一錢、廣木香一錢。
煮三杯，分三次服。
廿一日，諸症皆減，滯下未清，舌絳甚，口渴，仍後重，脈仍數。
雲苓三錢、銀花三錢、細生地三錢、炒黃芩二錢、歸鬚二錢、檳榔二錢、丹皮炭
二錢、炒白芍二錢、川連（炒）七分、烏梅肉三錢。
煮三杯，分三次服
廿三日，滯下白積未清，便前仍痛，微有身熱，再少與溫下法。
大黃（酒炒半黑）三錢、熟附子一錢、神曲二錢、黃芩二錢、雲苓塊三錢、川連
一錢、白芍二錢、烏梅肉三錢、廣皮二錢。
煮三杯，先服一、二杯，痛除則止。
廿五日，去附子、大黃，又服一帖。
廿六日，腹痛，于原方內仍加附子、大黃、又加南查炭一錢、小枳實一錢、川椒
炭一錢五分，再服二帖。
廿八日，照原力再服二帖。
三十日，滯下雖己大減，仍有潮熱，腹痛，積滯仍未清也。
炒白芍三錢、南查炭二錢、炒神曲三錢、黃芩炭二錢、廣木香一錢、橘皮炭一錢
五分、雲苓皮三錢、川椒炭一錢、烏梅肉三錢、生苡仁三錢。
煮三杯，分三次服。


<h2>積聚</h2>
甲子二月十三日，張，二十七歲，臍右有積氣，以故右脈沉伏弦細，陽微之極，
濁陰太盛克之也。溯其初，原從左脅注痛而起，其為肝著之咳無疑。此症不必治
咳，但宣通肝之陰絡，久病在絡故也。使濁陰得有出路，病可自己，
所謂治病必求其本者是也。若不識綱領，而妄冀速癒，必致剝削陽氣殆盡而亡。
旋復花（新絳紗包）三錢、烏藥三錢、川棟子二錢、桂枝尖三錢、青皮一錢、小
茴香三錢、降香末三錢、歸鬚三錢、蘇子霜三錢、桃仁泥三錢、廣皮一錢。
煮三杯，分三次服。
十九日，服通絡藥已見小效，脈氣大為回轉，但右脅著席則咳甚，脅下有支飲故
也。議於前方內去桃仁、川棟子、小茴香，加生香附三錢、半夏六錢、杏仁三錢、
肉桂八分。再服四帖。
廿三日，先痛後便而見血，議通陰絡法。
降香末三錢、半夏五錢、歸橫鬚二錢、小茴香三錢、香附二錢、蘇子霜三錢、藏
紅花一錢、桃仁二錢、廣皮炭一錢、廣木香一錢、丹皮三錢、兩頭尖三錢。
煮三杯，分三次服。
張，二十八歲，臍在癥瘕，面黃肢倦，食少不能作文，看書亦不能久，宛如虛損。
與化癥回生丹緩通陰絡法，每日空心服一丸，亦有早晚各服一丸之時。服至二年
有餘，計服化癥回生丹六七百丸之多，癥始化淨，氣體復原，看書作文，始舉進
士。
吳，三十一歲，臍右結癥，逕廣五寸，睪丸如鵝卵大，以受重涼，又加暴怒而礙。
痛不可忍，不能立，不能坐，并不能臥。服辛香流氣飲，三日服五帖，重加附子、
肉桂至五、七錢之多，絲毫無效；因服天台烏藥散，初服二錢，滿腹熱如火燒，
明知藥至臍右患處，如搏物者然，痛加十倍，少時腹中起蓓蕾無數，凡一蓓蕾下
濁氣一次，如是者二、三十次，腹中痛楚鬆快，少時痛又大作，服藥如前，腹中
熱痛起蓓蕾下濁氣亦如前，但少輕耳。自已初服藥起，至亥正共服五次，每次輕
一等；次早腹微痛，再服烏藥散，則腹中不知熱矣。以後每日服二、三次，七日
後腫痛全消，後以勻射助陽而體壯。
乙酉四月廿六日，葉，四十五歲，無論癥瘕，雖有氣血之分，然皆系陰病結于陰
部，豈有用陰藥之理？維日已久，沉寒痼冷之疾，非巴豆不能根除，用天台烏藥
散。
六月初九日，業已見效，未能除根，照常服前樂，早晚各五分，瘕痛發時二錢；
舌苔白厚，面色淡黃而暗，左脈沉細，陽微，再與湯藥行濕通陽。
雲苓塊五錢、半夏五錢、益智仁一錢五分、生苡以仁五錢、白蔻仁（連皮）一錢、
川草薢四錢、廣皮三錢、白通草一錢。
煮三杯，分三次服。服至舌苔退為度。
乙酉五月初一日，目，三十九歲，十年瘕氣，六脈弦細而緊。
烏藥三錢、小茴香（炒黑）五錢、吳萸（泡淡）三錢、良薑二錢、川椒炭五錢、
歸鬚二錢。
煮三杯，分三次服。
初九日，病減者減其制，每日服半帖。
乙酉五月廿一日，王氏，四十歲，六脈弦緊，心下伏梁，非易化之症，一生憂泣，
肝之鬱也可知；又當燥金太乙天符之年，金來克木，痛愈甚矣。與溫絡法，其吐
血亦絡中寒也。
降香末三錢、半夏三錢、小枳實三錢、川椒炭二錢、廣皮二錢、歸橫鬚三錢、公
丁香八分。
煮三杯，分三次服。四帖。
廿五日，諸症皆效，自覺氣上阻咽，加旋復花（包）五錢。
廿九日，效不更方，再服。
六月初六日，加淡吳茱萸三錢。
乙酉五月廿四日，金氏，三十歲，瘕結臍左，經來必痛，六脈沉細，陽微。
川棟子三錢、全歸三錢、淡吳萸三錢、降香末三錢、良薑二錢、公丁香一錢、小
茴香三錢、艾炭三錢。
煮三杯，分三次服。服七帖後，接服化癥回生丹。
六月初二日，業已見效，每日服半帖，再服十天。
二十日，每行經前三日，腹微痛時，空心服化癥回生丹一丸，服至經盡後腹中絲
毫不痛為止；下月經行腹痛發時，再如此服法。癥瘕痛亦空心服一丸，化淨為度。
丙辰， 月 日，東，五十五歲，鬚髮已白大半，臍左堅大如盤，隱隱微痛，不大
便數十日。先延外科治之，外科謂腸癰，以大承氣下之三、四次，終不通。延余
診視，按之堅，冷如石，面色青黃，脈短澀而遲，先尚能食，屢下之後，糜粥不
進，不大便已四十九日。余曰：此癥也，金氣之所結也。"以肝木抑郁，以感秋
金燥氣，小邪中裡，久而結成，愈久愈堅，非下不可，然寒下非其治也，以天台
烏藥散二錢，加巴豆霜一分，薑湯和服。設三伏以待之：如不通，第二次加巴豆
霜一分五厘；再不通，笫三次加巴豆霜二分。服至三次後，始下黑亮球四十九枚，
堅莫能破。繼以苦溫甘辛之法調理，漸次能食。又十五日不大便，余如前法下至
第二次而通，下黑球十五枚，雖亦堅結，然破之能碎，但燥極耳。外以香油熬川
椒熨其堅處，內服苦溫芳香透絡，月餘化盡。于此症方知燥金之氣傷人如此，而
溫下寒下之法，斷不容紊也。
乙丑年，治通廷尉久疝不癒，時年六十八歲。先是通廷尉外任時每發疝，醫者必
用人參，故留邪在絡，久不得癒。至乙丑季夏，受涼復發，堅結肛門，坐臥不得，
脹痛不可忍，汗如雨下，七日不大便。余曰："疝本寒邪，凡堅結牢固，皆屬金
象。況現在勢甚危急，非溫下不可。"于是用天台鳥藥散一錢，加巴豆霜分許，
下至三次始通，通後痛漸定，調以倭硫黃丸，兼用金匱蜘蛛散，漸次化淨。


<h2>淋濁、大小便閉</h2>
郎，五十六歲，便濁帶血，既有膀胱之濕，又有小腸之熱，用導赤合四苓湯。
滑石（飛）五錢、茯苓皮五錢、豬苓三錢、萆薢五錢、次生地五錢、澤瀉三錢、
木通三錢、甘草梢一錢、竹葉二錢。
煮三杯，分三次服。
又，少腹痛、于前方加川棟子三錢、小茴香三錢
王，十七歲，濕土司天，濕熱下注，致成淋症莖腫。
茯苓皮五錢、萆薢五錢、東前子二錢、生苡仁五錢、澤瀉三錢、甘草梢三錢、飛
滑石二錢、蘆根三錢、白通草一錢。
煮三杯，分三次服。
又，于前方內加黃柏炭二錢。
龔，五十八歲，先是大小便俱閉，自用大黃八錢，大便雖通，而小便涓滴全無，
續用五苓仍不通。診其六脈弦緊，病因肝鬱而成，當開陰路。
降香末三錢、歸鬚三錢、琥珀三分、兩頭尖三錢、丹皮三錢、麝香（同研沖）五
厘、(韭)白汁（沖）三匙。
煮三杯，分三次服。一帖而通，二帖而暢。
普，三十八歲，小便淋濁，莖管痛不可忍，自用五苓、八正、萆薢分清飲等淡滲，
愈利愈痛，細詢病情，由房事不遂而成。余曰："溺管與精管異途，此症當通精
管為是。"用虎杖散。現無虎杖，以杜牛膝代之。
杜牛膝五錢、丹皮三錢、當橫鬚三錢、降香末三錢、琥珀（同研末）六分、兩頭
尖三錢、桃仁泥三錢、麝香（同研沖）五厘。
煮三杯，分三次服。一帖而痛減，五帖而痛止，七帖濁淨，後以補奇經而癒。
珍，十八歲，血淋太多，先與導赤不應，繼以脈弦細，詢由怒鬱而起，轉方與活
肝絡。
新絳紗三錢、歸鬚三錢、片薑黃二錢、旋復花（包）三錢、香附三錢、蘇子霜二
錢、降香末三錢、鬱金二錢、丹皮炭三錢、桃仁泥三錢、紅花二錢。
煮三杯，分三次服。四帖而安。
王，四十五歲，小便狂血，脈弦數，病因怒轉。
細生地五錢、香附三錢、降香末三錢、新絳紗三錢、歸鬚三錢、桃仁泥三錢、青
皮二錢、旋復花（包）三錢、丹皮炭五錢。
煮三杯，分三次服。服四帖而血止，止後兩月，又因動怒而發，仍與前方七帖而
癒。
范，七十二歲，因怒鬱而大小便閉，與極苦以通小腸，借通膽腑法。
蘆薈三錢、龍膽草三錢、鬱金三錢、胡連三錢、桃仁泥三錢、歸鬚三錢。
煮三杯，分三次服。服二帖而大小便皆通。
保，女，十八歲，怒鬱，少腹脹大如斗，小便涓滴全無，己三日矣，急不可忍，
仰臥不能轉側起立，與開陰絡。
降香末三錢、香附三錢、廣鬱金二錢、龍膽草三錢、琥珀五分、兩頭尖三錢、歸
橫鬚三錢、(韭)白汁（沖）三匙、麝香（同研沖）五厘、小青皮五錢。
煮三杯，分三次服，一帖而通，二帖而暢。
保，五歲，夏日痘後受暑，小便不通，脈洪數，玉莖腫亮，卷曲如鉤，與涼利膀
胱法。
飛滑石六錢、雲苓皮五錢、杏仁三錢、苡仁五錢、白通草一錢五分、蠶砂三錢。
煮三杯，分三次服。一帖而通，三帖而玉莖復元。
乙酉七月初一日，王，三十八歲，金實無聲，六脈俱弦，痰飲而兼濕痺痹，小便白
濁，先與行濕。
薑半夏五錢、滑石六錢、杏仁泥四錢、雲苓皮五錢、桂枝三錢、晚蠶砂三錢、川
萆薢五錢、防己三錢、白通草一錢、生苡仁五錢、甘草一錢。
煮三杯，分三次服。
十四日，復診于原方加豬苓三錢 澤瀉三錢。
九月初三日，伏飲濕痺痹便濁，前與淡滲通陽，己服過三十三帖；因停藥二十餘日，
現在飲又上泛，胸滿短氣，腰痠，淋濁未除，且與行心下之飲。脈弦細，陽不復。
雲苓皮五錢、桂枝四錢、晚蠶砂三錢、薑半夏五錢、杏仁四錢、廣橘皮五錢、川
萆薢五錢、防己四錢、白通草一錢五分、小枳實四錢。
煮三杯，分三次服。
十二日，于前方去杏仁、防己、加薑半夏五錢、生苡仁五錢。
十月初五日，痰飲、痺痹症、淋濁，皆寒濕為病，誤與補陰，以致濕邪膠痼沉著，
急難清楚，前與開痺痹和胃，現雖見效不少，究系濕為陰柔之邪，久為呆補所困。
難以旦晚奏功也。
飛滑石六錢、桂枝四錢、生苡仁五錢、薑半夏六錢、豬苓三錢、小枳實三錢、雲
苓皮五錢、澤瀉三錢、晚蠶砂三錢、川萆薢五錢、廣皮五錢、東前子三錢。
煮三杯，分三次服。
廿五日，濁濕誤補久留，與開太陽闔陽明法，數十帖之多，雖大見效，究未清楚，
小便仍間有濁時，腿仍微有痠痛。
薑半夏一兩、桂枝四錢、川椒炭三錢、雲苓皮五錢、豬苓三錢、片薑黃二錢、生
苡仁五錢、防己三錢、晚蠶砂三錢、川萆薢五錢、廣皮五錢、白通草一錢、小枳
實三錢。
煮三杯，分三次服。
十一月十八日，痺痹症夾飲，小便濁，喉濕，先開上焦，後行中下之濕，余有原案。
苦枯梗五錢、半夏一兩、雲苓皮五錢、生苡仁五錢、杏仁五錢、生甘草三錢。
煮三杯，分三次服。喉啞服此。
備用方：（行中下兩焦濁濕法）
飛滑石一兩、桂枝四錢、生苡仁五錢、雲苓皮六錢、黃柏（鹽水炒）三錢、東前
子四錢、薑半夏六錢、廣皮三錢、晚蠶砂三錢、川萆薢五錢。
煮三杯，分三次服。便濁服此。
戊子二月二十日，桑，先淋後且血篡，後癢而脹痛，脈洪數，應眾精道論治，與
虎杖散合導赤法。
杜牛膝三錢、白芍三錢、木通二錢、細生地三錢、丹皮五錢、琥珀三分、降香末
二錢、歸鬚二錢、兩頭尖三錢、口麝（同研沖）五厘。
煮三杯，分三次
辛卯三月二十日，滿，六十七歲，血淋多年不癒，起于驚閃。現在痛甚，有妨于
溺。溺則痛更甚，且有紫血條，顯系瘀血之故，法當宣絡。再久病在絡，又定痛
亦須絡藥，蓋定痛之藥，無不走絡，走絡之藥無不定痛，但有大絡、別絡、腑絡、
臟絡之分，此症治在陰絡。左脈沉弦而細，所謂沉弦內痛是也。
杜牛膝三錢、桃仁三錢、歸橫鬚三錢、降香末三錢、琥珀（向研細沖）三分、兩
頭尖三錢、丹皮炭五錢、口麝（同研細沖）五厘。
煮成三小茶杯，分三次食遠服。
二十一日，照前方服一帖。
二十二日，于前方內加小茴香炭五錢、杜牛膝加二錢成五錢、琥珀加二分成五分、
口麝加二厘成七厘，再服二帖。
二十四日，血淋之後膏淋，顯有穢濁之物下出不暢，以故效而末癒，再用前法而
進之，大抵以濁攻濁。
杜牛膝五錢、歸鬚三錢、兩頭尖三錢、小茴香五錢、琥珀八分、川椒炭二錢、降
香末三錢、(韭)白汁每杯點三小匙、口麝（同研細沖）八厘、丹皮炭三錢。
煮三杯，分三次服。
二十六日，病減者減其制，照原方服半帖。
二十七日，脈數身熱，風溫所致，如今睌仍然大熱，明日服此方。溫病宜辛涼，
最忌發表；且有下焦病，以純走上焦勿犯中下二焦為要。
連翹三錢、苦桔梗三錢、甘草二錢、銀花三錢 香豆豉三錢、蘆根三錢、薄荷八
分、荊芥穗一錢。
煮三小杯，分三次服。
二十八日，照原方再服一帖。
二十九日，風溫解後，服溫藥治他病太急，微有喉痛之意，且與清上焦，開提肺
氣，無任溫病餘邪滋長，其下焦溫藥，初一日晚再服末遲。
桔梗三錢、僵蠶二錢、甘草一錢、連翹三錢、蟬退（去頭足）一錢、蘆根三錢、
銀花一錢，煮二杯，分二次服。
三十日，照前方服一帖。
四月初一日，以病退八九，故未服藥。
初二日，風溫已解無餘，膏淋亦清至九分，惟溺後微痛，微有絲毫濁滯未清。議
用前通絡泄濁法五分之一，以清餘邪，俟十分清楚，再商善後。
茯苓（連皮）三錢、杜牛膝一錢、丹皮二錢、琥珀二分、小茴香二錢、歸鬚八分、
兩頭尖一錢、口麝（同研細沖）二厘。
煮一茶杯，分二次服，以濁滯淨盡為度。
初三日，照前方服一帖。
初四日，大痛之後，胃氣受傷，食少而陽氣不振，再九竅不和，皆屬胃病。擬通
補胃陽，冀開胃健食，谷氣以生宗氣。
雲苓塊五錢、益智仁二錢、麥冬（不去心）三錢、高麗參二錢、橘皮炭四錢、生
薑三片、薑半夏三錢、炙甘草二錢、大棗（去核）二枚。
煮三杯，分三次服。
初五日，仍服前方。
初六日，前方仍再服。


<h2>泄瀉</h2>
乙酉四月十五日，陶，四十五歲，久泄脈弦，自春而來，古謂之木泄，侮其所勝
也。
柴胡三錢、雲苓塊五錢、廣皮三錢、桂枝三錢、薑半夏五錢、生薑五錢、豬苓三
錢、炙甘草二錢、大棗（去核）三枚、澤瀉三錢。
煮三杯，分三次服。
十九日，泄瀉已減于前，方內加炒蒼朮三錢。前後共服十三帖全癒。
五月初六日，前曾木泄，與小柴胡湯十三帖而癒。向有糞後便血，乃小腸寒濕之
症；現在脈雖弦而不勁，且兼緩象，大便復溏，不必用柴胡法矣，轉用黃土湯法。
去柔藥避其滑潤。
灶心土四兩、雲苓塊（連皮）五錢、熟附子三錢、炒蒼朮五錢、廣芩炭二錢、廣
皮炭二錢。
煮三碗，分三次服。
十二日，濕多成五泄，先與行濕止泄，其糞後便血，少停再議。
雲苓（連皮）六錢、生苡仁五錢、桂枝五錢、豬苓五錢、茅蒼朮四錢、廣
皮四錢、澤瀉五錢、廣木香二錢。
煮三杯，分三次服。以泄止為度。
八月初六日，胃不開，大便溏，小便不暢，脈弦。
雲苓皮五錢、柴胡一錢、白蔻仁一錢、生苡仁五錢、豬苓三錢、廣橘皮二錢、薑
半夏三錢、澤瀉三錢。
煮三杯，分三次服。
乙酉五月十九日，陸氏，二十七歲，六脈弦細，面色淡黃，泄則脾虛，食少則胃
虛，中焦不能建立，安望行經，議先與強土。
雲苓塊三錢、半夏三錢、藿香梗二錢、益智仁一錢、苡仁二錢、白蔻皮一錢、廣
木香一錢五分、蘇梗一錢五分、廣皮炭一錢五分。
煮三杯，分三次服。
廿八日，右脈寬泛，緩也；胃口稍開，泄即加添，小便不通。加實脾利水。
雲苓塊五錢、豬苓三錢、澤瀉二錢、生苡仁五錢，加在前方內。
六月十八日，前方服十四帖。泄止胃稍醒，脘中悶，舌苔滑，周身痺痹痛，六脈弦
細而沉。先與和胃，治痺痹在後。
生苡仁五錢、桂枝三錢、益智仁一錢五分、薑半夏五錢、杏仁三錢、藿香梗三錢、
白蔻仁二錢、防己三錢、廣橘皮三錢。
煮三杯，分三次服。


<h2><br><span class="orange">第三章</span></h2>

<h2>頭痛</h2>
乙丑三月初八日，趙氏，五十五歲，六脈弦而遲，巔頂痛甚，下連太陽，陽虛內
風，眩動之故。
桂枝六錢、生黃著六錢、生薑五錢、白芍三錢、全當歸二錢、大棗（去核）三枚、
炙甘草三錢、川芎一錢、膠飴（化入）五錢。
辛甘為陽，一法也；辛甘化風二法也；兼補肝經之正，三法也。服二帖。
初十日，陽虛頭痛，癒後用耆建中。
桂枝四錢、生綿蓍五錢、生薑三片、白芍六錢、大棗〔去核〕三枚、炙甘草三錢、
膠飴〔化入〕五錢。
季，少陽頭痛，本有損一目之弊，無奈盲醫不識，混用辛溫，反助少陽之火，甚
至有用附子之雄烈者，無怪乎醫者盲，致令病者亦盲矣，況此病由于伏暑發瘧，
瘧久不癒，抑鬱不舒而起，肝之鬱勃難伸，肝愈鬱而膽愈熱矣，現在仍然少陽頭
痛未罷，議仍眾少陽膽絡論治。
刺蒺藜五錢、麥冬〔不去心〕五錢、茶菊花三錢、羚羊角三錢、苦桔梗三錢、鉤
藤鉤三錢、丹皮三錢、青葙子二錢、苦丁茶一錢、麻仁三錢、生甘草一錢五分、
桑葉三錢。
乙丑十月廿二日，陳，三十五歲，少陽風動，又襲外風為病，頭偏左痛，左脈浮
弦而數，大于右脈一倍，最有損一目之弊，議急清膽絡之熱，用辛甘化風方法。
羊角三錢、丹皮五錢、青葙子二錢、苦桔梗三錢、茶菊花三錢、鉤藤鉤二錢、薄
荷二錢、刺蒺藜二錢、生甘草一錢、桑葉三錢。
水五杯，煮取兩杯，分二次服，渣再煮一杯服，二帖。
廿五日，于前方內減薄荷一錢四分、加木賊草一錢五分、蕤仁三錢，頭痛眼蒙甚，
日三帖；少輕，日二帖。
十一月初八日，于前方內加蕤仁、白茅根、麥冬。
乙酉四月十八日，章，四十三歲，衄血之因，由于熱行清道，法當以清輕之品，
清清道之熱，無奈所用皆重藥，至頭偏左痛，乃少陽膽絡之熱，最有損一目之患，
豈熟地、桂、附、鹿茸所可用？悖謬極矣！無怪乎深痼難拔也。勉與清少陽膽絡
法，當用羚羊角散，以無羚羊故不用。
苦梗一兩、桑葉一兩、連翹〔連心〕八錢、銀花八錢、丹皮八錢、薄荷二錢、茶
菊花一兩、鉤藤鉤六錢、白蒺藜四錢、苦丁茶三錢、甘草四錢。
共為極細末，每服二錢，日三次。每服白扁豆花湯調，外以豆漿一擔，熬至碗許，
攤貼馬刀患處，以化淨為度。〔必須鹽滷點之做豆腐水，并非可吃之豆腐漿。〕
廿七日，復診症見小效，脈尚仍舊，照前清少陽膽絡方，再服二三帖，俟大效後
再議，如此時無扁豆花為引，改用鮮荷邊煎湯為引亦可。
五月初二日，少陽絡熱，誤用峻補陽氣，以致頭目左畔麻木發癢，耳後癰腫，發
為馬刀，現在六脈沉洪而數，頭目中風火相搧，前用羚羊角散法，雖見小效，而
不能大愈，議加一煎方，暫清腦戶之風熱，其散方仍用勿停。
苦桔梗三錢、生黃芩三錢、茶菊花三錢、側白葉炭三錢、炒蒼耳子一錢五分、連
翹〔連心〕三錢、桑葉三錢、辛夷一錢五分、鮮荷葉〔去蒂〕一張、黑山梔五枚
〔大便溏去山梔〕。
六月初五日，細閱病狀，由少陽移熱于陽明。生石膏一兩、知母三錢、葛根三錢。
十二日，偏頭痛系少陽膽絡病，醫者誤認為虛，而用鹿茸等峻補其陽，以致將少
陽之熱移于陽明部分，頂腫牙痛，半邊頭臉腫痛，目白睛血赤，且閉不得開，如
溫毒狀，舌苔紅黃，六脈沉數有力，議與代賑普濟散，急急兩清少陽陽明之熱毒。
代賑普濟散十包，每包五錢，用鮮蘆根煎湯，水二杯，煮成一杯，去渣，先服半
杯，其下半杯含，化得稀涎即吐之；一時許，再煎一包，服如上法。
十六日，舌黃更甚，脈猶數，腫未全消，目白睛赤縷自下而上，其名曰倒垂帘，
治在陽明；不比自上而下者，治在太陽也。
代賑普濟散，每日服五包，咽下大半，漱吐小半，每包加生石膏三錢，煎成一小
碗，服二日，外以連心麥冬一兩，分二次煎代茶。
十八日，今日偏頭痛甚，且清少陽之絡，其消腫之普濟散加石膏，午前服一包，
余時服此：
方羚羊角一錢、連翹一錢、刺蒺藜六分、凌霄花一錢、鉤藤鉤六分、茶菊花一錢、
銀花一錢、苦桔梗八分、冬霜葉一錢、生甘草四分、犀角八分、丹皮一錢。
兩杯半水煎一杯，頓服之，日三帖。
二十日，大便結，加元參二錢，溏則去之。
廿三日，經謂脈有獨大獨小獨浮獨沉，斯病之所在也。茲左關獨大獨浮，膽陽太
旺，清膽絡之熱，已服過數十帖之多，而膽絡尚如是之旺，絡藥輕清上浮，服至
何日得了？議膽無出路，借小腸以為出路。小腸火腑，非苦不通，暫與極苦下奪
法，然此等藥可暫而不可久，恐化燥也。
洋蘆薈二錢、麥冬〔連心〕五錢、川連二錢、胡黃連二錢、龍膽草二錢、丹皮五
錢、秋石一錢。
廿六日，前方服二帖，左關獨大獨浮之脈已平；續服羚羊角散一天、代賑普濟散
一天，目之赤縷大退，其耳前後之馬刀堅硬未消，仍服代賑普濟散〔日四五次〕。
七月初一日，脈沉數，馬刀之堅結未化，少陽陽明經脈受毒之處，猶然牽扯板滯，
議外面改用水仙膏敷患處，每日早服羚羊角散一帖已，午後服代賑普濟散四包。
初九日，服前藥，喉嚨較前甚為清亮，舌苔之黃濁去其大半，脈漸小仍數，里症
日輕，是大佳處。外症以水仙膏拔出黃瘡若許，毒氣尚未化透，仍須急急再敷，
務期拔盡方妙，至於見功遲緩，乃前人誤用峻補之累，速速解此重圍，非旦晚可
了，只好寧耐性情，寬限令其自化，太緊恐致過剛則折之虞，前羚羊角散每日午
前服一帖；午後服代賑普濟散四包，分四次，再以二三包煎湯漱口，以護牙齒。
十七日，數日大便不爽，左脈關部復浮，瘡口痛甚，再用極苦以瀉小腸，加芳香
活絡定痛。
生大黃〔酒炒墨〕三錢、龍膽草三錢、乳香三錢、歸尾三錢、沒藥二錢、洋蘆薈
二錢、胡黃連二錢、銀花五錢、川連二錢、秋石三錢。
煮二小杯，分三次服，得快大便一次即止。
十八日，馬刀雖潰，少陽陽明之熱毒未除，兩手關脈獨浮，膽氣太旺，與清少陽
陽明絡熱之中，兼疏肝郁軟堅化核。
苦桔梗三錢、金銀花三錢、夏枯草三錢、生香附三錢、連翹三錢、冬霜葉三錢、
凌霄花三錢、茶菊花三錢、粉丹皮五錢、海藻二錢。
廿五日，馬刀以誤補太重而成，為日已久，一時未能化淨，以畏疼停止水仙膏之
故。舌上白苔浮面微黃，其毒尚重，現在胃口稍減，水來克土之故，于前方加宣
肝郁。
銀花三錢、丹皮炭三錢、香附二錢、桑葉三錢、連翹三錢、茶菊花三錢、苦梗二
錢、廣鬱金二錢。
仍以代賑普濟散漱口勿咽。
廿八日，肝郁誤補，結成馬刀，目几壞，現在馬刀已平其半，目亦漸癒，脈之數
者已平，惟左關獨浮；其性甚急，肝鬱總未能降，胃不甚開，胸中飯後覺痞，舌
白滑微黃，皆木旺克土之故，其敗毒清熱之涼濟暫時停止，且與兩和肝胃。
新絳紗三錢、薑半夏三錢、粉丹皮三錢、廣皮炭二錢、歸橫鬚二錢、旋復花三錢
〔包煎〕、廣鬱金二錢、降香末一錢五分、蘇子霜一錢五分。
八月初三日，少陽相火，誤補成馬刀，原應用涼絡；奈連日白苔太重，胃不和，
暫與和胃；現在舌苔雖化，納食不旺而嘔，未可用涼，恐傷胃也，于前方減其制。
新絳紗三錢、半夏五錢、黃芩炭二錢、廣鬱金二錢、生薑汁三匙、旋復花三錢〔包
煎〕、丹皮三錢。
仍用代賑普濟散漱口。
初六日，于前方內去黃芩，加香附三錢、廣皮炭二錢。
初八日，肝移熱于腦，下為鼻淵，則鼻塞不通，甚則衄血。議清腦戶之熱，以開
鼻塞，兼宣少陽絡氣，外有馬刀故也。
銀花二錢、蒼耳子四錢〔炒〕、辛夷〔炒去毛〕四錢、連翹二錢、茶菊花三錢、
桑葉三錢。
又，于前方內加旋復花三錢〔包煎〕、廣鬱金二錢、疏肝鬱加薑半夏二錢，止嘔。
十三日，馬刀已出大膿，左脅肝鬱作痛，痛則大便，日下六、七次，其色間黃間
黑，時欲嘔，有大瘕泄之象。與兩和肝胃。
新絳紗三錢、炒黃芩二錢、降香末三錢、香附三錢、歸鬚二錢、薑汁三匙、旋復
花三錢〔包煎〕、廣鬱金二錢、焦白芍三錢、薑半夏四錢、廣皮炭三錢。
十九日，外症未除，內又受伏暑成痢，舌白苔黃滑，小便不暢，大便五、七次，
有黑有白，便又不多，非積滯而何？不惟此也，時而嘔水與痰，胃又不和，內外
夾攻，何以克當？勉與四苓合芩芍湯法。
雲苓皮五錢、豬苓三錢、炒黃芩二錢、澤瀉三錢、薑半夏五錢、紅曲二錢、炒白
芍三錢、炒廣皮三錢、薑炒川連一錢五分、廣木香二錢、降香末二錢。
廿四日，病由膽而入肝，客邪已退，所見皆肝膽病，外而經絡，內而臟腑，無所
不病，初診時即云深痼難拔，皆誤用大熱純陽之累，所謂雖有善者亦無如之何矣！
再勉與瀉小腸以瀉膽火法。
龍膽草三錢、連翹三錢、茶菊花三錢、真雅連一錢五分、炒黃芩三錢、薑半夏三
錢、竹茹三錢、冬霜葉三錢、烏梅〔去核〕三錢。
廿六日，脈少大而數，即于前方內加苦桔梗三錢、金銀花三錢、雲芩皮三錢。
廿九日，脈仍數，肝膽俱病，不能純治一邊。
金銀花三錢、薑半夏三錢、川連五分、黃芩六分、連翹三錢、茶菊花三錢、冬霜
葉三錢、烏梅三錢、雲苓三錢、麥冬〔連心〕五錢。
九月十二日，前方服十一帖，胃口大開，舌苔化盡，肝氣亦漸和，惟馬刀之核未
消盡，鼻猶塞，唇猶強，變衄為鼽，脈弦數，大便黑。議于原方內去護土之剛藥，
加入腦戶之絡藥，蓋由風蟠聚于腦戶，故鼻塞而衄或鼽，誤補而邪不得出也。
連翹心三錢、銀花三錢、烏梅三錢、蒼耳子三錢〔炒〕、麥冬五錢、苦桔梗三錢、
辛夷三錢、川連二錢、茶菊花三錢、桑葉三錢、龍膽草一錢、黃芩二錢、人中黃
一錢五分。
廿八日，閱來札，前方服七帖，肺胃之火太甚，議于原方內加生石膏一兩、杏仁
二錢，開天氣以通鼻竅，清陽明以定牙痛，如二、三帖不知，酌加石膏，漸至二
兩，再敷水仙膏以消核之未盡。
廿九日，右脈洪大而數，渴欲飲水，牙床腫甚，陽明熱也。于前方內加：石膏一
兩，共二兩、銀花二錢、桑葉二錢，共五錢，如服二五帖後腫不消，加石膏至四
兩。
丁亥八月初二日，長氏，五十一歲，先牙痛，陽明熱也；繼因怒而偏頭痛，少陽
熱也；痛甚而厥，口歪。議清少陽陽明兩經之絡熱。
金銀花三錢、茶菊花三錢、桑葉三錢、連翹〔不去心〕三錢、鉤藤鉤三錢、生石
膏六錢、苦梗三錢、黃芩炭二錢、丹皮五錢、几茶二錢、甘草二錢。
牙疼甚加此，疼止去此。


<h2>胃痛</h2>
甲子十月廿七日，伊氏，三十歲，脈弦急，脅脹，攻心痛，痛極欲嘔，甫十五日
而經水暴至，甚多，几不能起，不欲飲，少腹墜脹而痛，此怒鬱傷肝，暴注血海，
肝厥犯胃也，議胞宮陽明同治法，蓋金匱謂胞宮累及陽明，治在胞宮；陽明累及
胞宮，治在陽明，茲因肝病下注胞宮，橫穿土位，兩傷者兩救之，仍以厥陰為主，
雖變金匱之法，而實法乎金匱之法者也。
台烏藥二錢、半夏五錢、小茴香二錢、制香附三錢、血餘炭〔本人之發更佳〕三
錢、廣鬱金二錢、青皮八分、五靈脂一錢五分、黃芩炭一錢、艾炭三錢。
水五杯，煮取兩杯，分二次服。
廿九日，金匱謂胞宮累及陽明，則治在胞宮；陽明累及胞宮，則治在陽明。茲肝
厥既克陽明，又累胞宮，必以厥陰為主，而陽明胞宮兩護之。
制香附三錢、半夏五錢、台烏藥二錢〔炒〕、桂枝三錢、萆薢二錢、艾炭一錢五
分、杜仲炭二錢、淡吳萸二錢、黑梔子三錢、川棟子三錢、小茴香三錢。
水五杯，煮取兩杯，分二次服。
甲子十月廿九日，尹氏，二十一歲，脈雙弦而細，肝厥犯胃，以開朗心地為要緊，
無使久而成患也。
降香末三錢、半夏六錢、烏藥二錢、廣皮一錢五分、廣鬱金二錢、淡吳萸二錢、
川椒〔炒黑〕二錢、青皮一錢五分、生薑三片、川棟皮二錢。
水五杯，煮取兩杯，分二次服，三帖。
甲子十一月初四日，王氏，二十六歲，肝厥犯胃，濁陰上攻，萬不能出通陽泄濁
法外，但分輕重耳，前三方之所以不大效者，病重藥輕故也，茲重用之。
薑半夏五錢、厚朴三錢、降香末三錢、川椒炭五錢、台烏藥三錢、淡吳萸五錢、
良薑五錢、小枳實三錢、云連一錢、兩頭尖〔楝淨兩頭圓〕三錢。
用甘瀾水八碗，煮取三碗，分六次服。
初六日，重剛劫濁陰，業已見效，當小其制。
薑半夏三錢、台烏藥二錢、厚朴二錢、良薑三錢、川椒炭三錢、小枳實二、青皮
二錢、廣皮一錢五分。
用甘瀾水八碗，煮取三碗，分三次服。二帖。
東，脈沉弦而緊，嘔而不渴，肢逆且麻，濁陰上攻，厥陰剋陽明所致，宜急溫之。
台烏藥三錢、淡吳萸五錢、半夏五錢、厚朴三錢、蓽撥二錢、小枳實三錢、川椒
炭三錢、干薑三錢、青皮二錢。
頭煎兩杯，二煎一杯，分三次服。


<h2>脾痛</h2>
癸亥二月二十日，許，四十七歲，脈弦而緊，弦則木旺，緊則為寒，木旺則土衰，
中寒則陽不運，土衰而陽不運，故吞酸噫氣，不寐不食，不飢不便，九竅不和，
皆屬胃病，濁陰蟠踞中焦，格拒心火不得下達，則心熱如火。議苦辛通法。
半夏一兩、小枳實三錢、廣皮二錢、薏仁五錢、厚朴三錢、淡吳萸三錢、生薑六
片、炒云連二錢。
用甘瀾水八碗，煮成三碗，分三次服，渣再煮一碗服。
廿四日，六脈陽微，濁陰蟠踞，不食不飢不便，用和陽明兼驅濁陰法；今腹大痛
已歸下焦，十餘日不大便，肝病不能疏泄，用驅濁陰通陰絡法，又苦辛通法，兼
以濁攻濁法。
台烏藥二錢、厚朴三錢、淡吳萸三錢、川棟子三錢、小茴香〔炒黑〕三錢、兩頭
尖〔揀淨〕三錢、三錢、檳榔二錢、小枳實二錢、炒良薑二錢、廣皮一錢五分。
以得通大便為度。
廿七日，服以濁攻濁法，大便已通，但欲便先痛，便後痛減，責之絡中宿積未能
通清，臍上且有動氣，又非湯藥所能速攻，攻急恐有瘕散為蠱之虞。議化癥回生
丹緩攻為妙。
某，脈沉緊為裡寒，木旺士衰，濁陰上攻，腹拘急時痛，脅脹腰痛。議苦辛通法
兼醒脾陽。
藿香梗三錢、厚朴二錢、生香附三錢、生薏仁三錢、廣鬱金二錢、官桂一錢、薑
半夏三錢、廣木香八分、白蔻仁一錢、蓽撥一錢、台烏藥二錢、廣皮一錢五分。
初五日，某，脈弦細而，緊濁陰上攻，胸痛。用辛香流氣法。
川棟子三錢、良薑三錢、厚朴二錢、烏藥二錢、淡吳萸三錢、檳榔一錢五分、小
枳實二錢、蓽撥二錢、廣皮二錢、廣木香一錢，三帖。
初八日，補火生土，兼泄濁陰。
茯苓塊三錢、台烏藥二錢、淡乾薑二錢、益智仁〔煨〕一錢五分、生薏仁三錢、
半夏三錢、陳皮一錢五分、淡吳萸二錢，四帖。
乙酉五月十四日，李，十三歲，六脈俱弦，不浮不沉不數，舌苔白而滑，不食不
飢，不便不寐，九竅不和，皆屬胃病，臥時自覺氣上阻咽，致令臥不著席，此肝
氣之逆也；額角上有蟲斑，神氣若昏，目閉不欲開，視不遠。醫云有蟲，亦復有
理。議先與兩和肝胃，如再不應，再議治蟲。
半夏一兩、旋復花五錢〔包煎〕、秫米一合。
二十日，六腑不通，九竅不和，醫者不知六腑為陽，以通為補，每見其二便閉也，
則以大黃、萎仁寒藥下之，以後非下不通，屢下屢傷，遂致神氣若昏，目閉不開，
脈弦緩，而九竅愈不通矣。已成壞症，勉與通陽。
薑半夏三錢、雲苓皮三錢、厚朴三錢、白蔻仁二錢、益智仁二錢〔煨〕、雞內金
二錢〔炒〕、廣皮二錢、大腹皮三錢。
廿三日，六腑閉塞不通，有苦否卦之象。按否之得名，以坤陰長陽消之候，將來
必致上下皆坤而後已。坤為腹，故腹大無外，坤為純陰，初爻變震為復；然則欲
復其陽，非性烈如震者不可，豈大黃等陰寒藥所可用哉！
天台烏藥散二錢，加巴霜二分，和勻，分三份，先服一份，候五時不便，再服第
二份，得快便即止。
廿四日，服一次，五時得快便，宿物下者甚多，目之閉者已開，神氣亦清，稍食
粥飲，知頑笑矣。
廿五日，六腑不通，溫下後大便雖通，而小便仍然未解，心下窒塞，不飢不食，
六脈弦遲。急急通陽為要，與開太陽闔陽明法。
半夏五錢、雲苓皮五錢、良薑二錢、豬苓三錢、川椒炭三錢、安邊桂一錢、公丁
香一錢、澤瀉三錢、廣皮三錢。
六月初一日，大便已能自解，胃能進食，是陽明已闔；惟小便不通，是太陽不開。
與專開太陽。
雲苓皮五錢、桂枝三錢、豬苓三錢、安邊桂一錢五分、晚蠶砂三錢、蒼朮二錢、
澤瀉三錢、飛滑石三錢。
煮三杯，分三次服，以小便通為度。若小便已通而尚渾濁者，再服一帖，以小便
清為度。
初六日，服前方二帖，小便暫通，連日大小便復閉，大便不通已七日，自覺胃中
痞塞，臉上蟲斑未退。議用前配成之烏藥散，再服四份，如二便俱通，即停藥，
統俟初八日清晨再商；如大便通一次，而小便不通，或大便竟不通，明日再服三
份，若大便二、三次，而小便仍然不通者，即勿服。
初八日，服烏藥散四份，內巴霜四厘，已得快便，今朝且能自行小便，六腑俱通
矣。只與和胃，令能進食，可以收功。蓋十二經皆取決于膽，皆秉氣于胃也。
雲苓塊四錢、益智仁一錢〔煨〕、半夏三錢、生薏仁五錢、廣皮炭二錢、生薑五
錢。
慶室女，十六歲，不食不餘日，諸醫不效，面赤脈洪。與五汁飲降胃陰法，兼服
牛乳，三日而大食矣。
甘蔗汁、梨汁、蘆根汁、荸薺汁、藕汁各等分拌勻。
邱，十八歲，溫熱愈後，午後微熱不除，脈弦數，面赤，與五汁飲三日，熱退進
食，七日痊癒。


<h2>噎食</h2>
王，左尺獨大，腎液不充，腎陽不安其位，尺脈以大為虛，經所謂陰衰于下者是
也；右手三部俱弦，食入則痛，經所謂結陽于上者是也。有陰衰而累及陽結者，
有陽結而累及陰衰者。此症形體長大，五官俱露木火通明之象，凡木火太旺者，
其陰必素虛，古所謂瘦人多火，又所謂瘦人之病，慮虛其陰。凡噎症治法，必究
陰衰陽結，何者為先，何者為後，何者為輕，何者為重。此症即系陰虛為本，陽
結為標。何得妄用大黃十劑之多？雖一時暫通陽結，其如陰虛而愈虛何！業醫者
豈不知數下亡陰乎？且云岐子九法，大半皆攻，喻喜言痛論其非，醫者豈未之見
邪？愚謂因怒停食，名之食膈，或可一時暫用大黃，亦不得恃行數用。今議五汁
飲果實之甘寒，牛乳血肉之變化，降胃陰以和陽結，治其標；大用專翕大生膏，
峻補肝腎之陰，以數陰衰，治其本；再能痛戒怒惱，善保天和，猶可望癒。
專翕大生膏方酸甘咸腥臭直達下焦法
大熟地四斤、海參四斤、火萸肉二斤、揀洋參四斤、鱉甲四斤、桂圓肉二斤、鮑
魚四斤、提麥冬四斤、杭白芍四斤、牡蠣四斤、龜板膠四斤、雲苓四斤、豬脊髓
一斤、烏骨雞一對、蓮子四斤、沙蒺藜四斤、芡實二斤、羊腰子三十二對、真阿
膠四斤、白蜜四斤、雞子黃六十四個。
取盡汁文火煎煉成膏。
癸亥十月十三日，李，五十五歲，大凡噎症，由于半百之年，陰衰陽結。古來紛
紛議論，各疏所長，但未定宗。大抵偏于陽結而陰衰者，宜通陽氣，如旋復代赭
湯、進退黃連湯之類；偏于陰衰而陽結者，重在陰衰，斷不可見一毫香燥，如丹
溪之論是也。又有食膈宜下，痰膈宜導，血膈宜通，絡氣膈宜宣肝，嘔吐太過而
傷胃液者宜牛轉草復其液；老僧寡婦，強制太過，精氣結而成骨，橫處幽門，宜
鵝血以化之；廚役受穢濁之氣傷肺，酒肉勝食氣而傷胃，宜化清氣，不可勝數。
按此症脈沉數有力而渴，面色蒼而兼紅，甫過五旬，須發皆白，其為平日用心太
過，重傷其陰，而又伏火無疑。議且用玉女煎法。
煆石膏八錢、麥冬〔不去心〕六錢、牛膝三錢、旋復花〔新絳紗包〕三錢、大熟
地六錢、白粳米一撮、知母二錢、炙甘草三錢，每早服牛乳一茶碗。
甲子二月十三日，張，六十三歲，老年陽結，又因久飲怒郁，肝旺剋土，氣上阻
咽，致成噎食。按陽氣不虛不結，斷非破氣可療，議，一面通補胃陽，一面鎮守
肝陰法。
代赭石〔煆〕一兩二錢、半夏一兩、薑炒洋參二錢、桂枝六錢、旋復花五錢〔包
煎〕、生薑六錢、茯苓塊四錢，七帖。
二十日，陽脈已起，恐過涸其液，議進陰藥，退陽藥。
代赭石一兩〔煆〕、半夏六錢、炒白芍六錢、旋復花六錢〔包煎〕、洋參四錢、
炙甘草三錢、桂枝三錢、茯苓塊三錢、薑汁每杯沖三小匙。
廿五日，前日脈數，因退陽進陰，今日服緩而痰多，仍須進陽，俾中焦得運，以
復其健順有常之體。
半夏一兩二錢、代赭石一兩六錢、生薑五片、焦白芍三錢、桂枝六錢、茯苓塊八
錢、洋參二錢、旋復花六錢〔包煎〕，兩帖。
傅，五十五歲，先因酒樓中飲酒，食燒小豬響皮，甫及下咽，即有家人報知朋友
凶信，隨即下樓尋車，車夫不知去向，因步行四、五里，尋至其友救難，未遇，
又步行四里，又未遇，渴急飲冰振烏梅湯一、二碗，然後雇車回家，心下隱隱微
痛，一月後痛有加，延醫調治一年不效，次伕五飲水一口，胃中痛如刀割，乾飯
不下咽已月餘矣，閏五月初八日，計一粒不下已十日，骨瘦如柴，面赤如赭，脈
沉洪有力，胃中痛處高起如桃，大按之更痛不可忍，餘曰：“此食隔也，當下之。”
因用大氣承湯加牽牛，作三碗。伊家見方重不敢服，求簽而後服一碗，痛至臍；
服二碗，痛至小腹；服三碗，痛至肛門，大痛不可忍，又不得下；於是又作半劑，
服一碗，外加蜜導法，始下如雞蛋，黑而有毛，堅不可破。次日先吃爛麵半碗，
又次日飲粥湯，三日食粥，五日吃乾飯矣。下後所用者，五汁飲也。
楊，四十六歲，先因微有痰飲咳嗽，誤補于前，誤下于後，津液受傷，又因肝郁
性急，致成噎食，不食而大便燥，六脈弦數。治在陰衰。
大生地六錢、麥冬五錢、麻仁三錢、廣郁金八分、生阿膠三錢、白芍四錢、丹皮
三錢、炙甘草三錢。
服七帖而效，又于前方加鱉甲四錢、杞子三錢，服十七、八帖而大效，進食如常。
惟餘痰飲，後以外台茯苓飲減廣皮、枳實收全功。
庚寅五月十八日，陳，三十五歲，酒客不戒弁於怒，致成噎，食其勢已成，非急
急離家，玩游山水，開懷暢遂，斷不為功；蓋無情草木，不能治有情之病。與進
退黃連湯法。
雲苓塊四錢、人參二錢、炙甘草一錢、旋復花〔新絳紗包〕四錢、炒黃連一錢五
分、半夏四錢、生薑汁〔沖〕三匙、薤白三錢。
煮三杯，分三次服。
廿二日，效不更，方再服四帖。
廿八日，即于前方內加廣橘皮三錢，又服四帖。
六月初四日，怒郁兼酒毒，與進退黃連湯法，業已見效，仍宗前法，餘有原案。
人參三錢、雲苓塊四錢、生薑汁三匙、神曲三錢、旋復花〔新絳紗包〕四錢、半
夏四錢、炙甘草一錢、炒黃連一錢五分、薤白三錢、廣橘皮三錢。
煮三杯，分三次服。
十二日，諸症雖減，六脈弦緊，于前方減去黃連加溫藥，調和營衛，余有原案。
人參三錢、雲苓塊四錢、生白芍三錢、薑半夏四錢、廣橘皮三錢、桂枝三錢、旋
復花四錢〔包煎〕、炒黃連五分、炙甘草一錢、大棗肉二枚、薤白三錢、神曲三
錢、生薑三錢。
煮三杯，分三次服。
廿二日，諸症雖減，六脈弦緊，于前方內去黃連、薤白，加代赭石五錢。
十月十五日，趙，四十歲，噎食，脈弦細，脅痛，前與宣肝絡，其痛已止。與代
赭旋復湯治其噎。
代赭石〔煨飛〕八錢、人參三錢、薑半夏五錢、炙甘草三錢、旋復花五錢〔包煎〕、
洋參一錢、雲苓塊五錢、大棗肉三枚、生薑五錢。
煮三杯，分三次服。
廿四日，復診效不更方，再服四帖，能用關東參更妙。
廿九日，又服四帖。


<h2>嘔吐</h2>
癸亥三月二十日，金，六十八歲，舊有痰飲，或發嘔吐，仍系痰飲見症。醫者不
識，乃用苦寒堅陰，無怪乎無可存之物矣。議食入則吐是無火例。
淡吳萸五錢、半夏八錢、淡干薑五錢、生薏仁六錢、廣皮三錢、生薑汁每次沖三
匙。
水五杯，煮二杯，分二次服，渣再煮一杯服。
廿三日，前方業已見效，但脈遲緊，與通養胃陽。
人參一錢五分、淡吳萸三錢、半夏三錢、生薏仁三錢、茯苓二錢、生薑五片，不
拘帖。
恒恆氏，二十七歲，初因大驚，肝氣厥逆，嘔吐頻仍；後因誤補，大嘔不止，嘔即
避人，以剪刀自刎，漸至粒米不下，體瘦如柴，奄奄一息，仍不時乾嘔，四肢如
冰，後事俱備，脈弦如絲而勁。與烏梅丸法。
參三錢、川椒炭四錢、吳萸〔泡淡〕三錢、半夏四錢、薑汁三匙、川連〔薑妙〕
二錢、雲苓塊五錢、烏梅〔去核〕五錢、黃芩炭一錢。
服二帖而進米飲，服四帖而食粥，七帖後全癒。後以兩和肝胃到底而大安。
己丑正月初十日，珠氏，二十五歲，嘔吐不食已久，六脈弦細而弱，與安胃丸法。
薑半夏八錢、川椒炭六錢、廣皮五錢、雲苓塊六錢、烏梅肉四錢、生薑五錢。
甘瀾水八茶杯，煮成三杯，分三次服。
十四日，嘔吐不食，與安胃丸法已效，但小便猶短，兼有口瘡，議兼開太陽。
雲苓〔半皮半塊〕六錢、薑半夏六錢、豬苓三錢、桂枝三錢、生薏仁五錢、吳萸
〔拌川連炒〕三錢、澤瀉三錢、川連八分〔炒〕、川椒炭四錢、生薑三錢。
煮三杯，分三次服。
辛卯五月廿八日，喻，六十一歲，肝郁停痰嘔吐百餘日，治不如法，肝未愈而胃
大傷。議與苦辛以伐肝，甘淡以養胃陽。
薑半夏五錢、人參三錢、淡吳萸三錢、雲苓五錢、川椒炭四錢、炒川連五錢、生
薑汁三匙沖。
煮三杯，分三次服。
六月初四，于前方內減川椒炭一錢、淡吳萸一錢，加：旋復花（新絳紗包）三錢、
香附三錢、薑半夏一錢。
初六日，肝木橫穿士位，嘔逆百餘日不止，與苦辛伐肝，用甘淡養胃陽，已見大
效。俟脅下絲毫不脹，用此方鎮肝逆，養肝陰，補中陽。性情之病，胸中須海闊
天空，以達天和。
代赭石八錢、人參三錢、薑半夏六錢、雲苓塊六錢、炙甘草三錢、旋復花三錢（包
煎）、生薑三錢。
煮三杯，分三次服。


<h2>反胃</h2>
甲子十一月廿五日，周，七十五歲，老年陽微濁聚，以致胸痺痹反胃。三焦之陽齊
閉，難望有成，議先通胸上清陽。
桂枝尖五錢、半夏五錢、括蔞二錢、薤白三錢、小枳實八分、白茯苓二錢、白蜜
半酒杯、厚朴一錢、薑汁三小匙。
水八杯，煮取三杯，分三次服。
三十日，老年陽微濁聚，反胃胸痺痹，用開清陽法，業已見效；但嘔痰仍多，議食
入則吐為無火例，用茱萸湯合大半夏法。
吳萸〔泡淡〕八錢、半夏一兩二錢、白蜜一黃酒杯、洋參〔薑妙〕八錢、生薑二
兩。
水八碗，煮取三碗，分三次服，渣再煮半碗服。
初三日，即于前方內加茯苓塊五錢。
初十日，于前方內去吳萸，加薤白三錢。


<h2>噦</h2>
癸亥六月十五日，王，三十歲，六脈俱濡，右寸獨大，濕淫于中，肺氣賁鬱，因
而作噦。與傷寒陽明足太陰之寒噦有間，以宣肺氣之痺痹為主。
飛滑石三錢、竹茹三錢、白通草二錢、生薑汁每杯沖入三小匙、杏仁泥三錢、柿
蒂三錢、生薏仁三錢、廣皮二錢。
十七日，泄瀉胸悶，于前方內加茯苓三錢、藿香梗三錢。
十九日，脈之濡者已解，寸之大者已平，惟胃中有飲，隔拒上焦之氣，不得下通，
故于其旺時而噦甚。今眾陽明主治。
茯苓塊五錢、半夏六錢、杏仁泥二錢、飛滑石三錢、小枳實一錢五分、生薏仁五
錢、廣皮三錢、藿香梗三錢、白通草三錢、柿蒂三錢。三帖。
廿二日，噦雖止，而六脈俱數，右手更大，泄瀉色黑，舌黃，氣分濕熱可知。
連翹二錢、茯苓皮五錢、黃芩炭一錢、銀花二錢、飛滑石二錢、厚朴一錢、扁豆
皮二錢、生薏仁三錢、澤瀉三錢、白通草二錢。
煮三杯，分三次服，三日六帖。


<h2>咳嗽</h2>
甲子四月廿四日，吳，二十歲，六脈弦勁，有陰無陽，但咳無痰，且清上焦氣分。
沙參三錢、生扁豆三錢、連翹一錢五分、麥冬三錢、冬霜葉三錢、玉竹三錢、冰
糖三錢、茶菊花三錢、杏仁三錢。
煮三杯，分三次服。三帖。
廿六日，于前方內去連翹，加丹皮二錢、地骨皮三錢。


<h2>肺癰</h2>
癸亥三月初八日，王氏，五十八歲，初起喉痺痹，為快利藥所傷，致成肺癰。胸中
痛，口中燥，痺痹仍未痊，不食不寐，痰氣腥臭，已有成膿之象，脈短而數，寒熱，
且移熱于大腸而泄瀉。難愈之證，勉與急急開提肺氣，議千金葦莖湯與甘桔合法。
苦桔梗二兩、桃仁五錢、冬瓜仁五錢、生薏仁一兩、甘草一兩、鮮葦根四兩。
水八碗，煮成三碗，渣再煮一碗，分四次服。
己巳年冬月，堂伯兄，四十歲，飲火酒，坐熱炕，晝夜不寐，喜出汗，誤服枇杷
葉、麻黃等利肺藥，致傷津液，遂成肺癰，臭不可當，日吐膿二升許。用千金葦
莖湯合甘桔法。
葦根八兩、苦桔梗三兩、桃仁一兩五錢、薏仁二兩、冬瓜仁一兩五錢、生甘草一
兩。
煮成兩大茶碗，晝夜服完碗半，膿去十之七、八，盡劑膿去八、九。又服半劑，
毫無臭味。後以調理脾胃收功。
己卯年，朱詠齋世兄，五十餘歲，以二月初受風，與桂枝湯一帖，風解，膽怯不
敢去厚衣，因而汗多，初四、五等日又受風溫，口渴思涼，脈洪數，先與辛涼輕
劑不解，脈又大，汗更多，口更渴，身更熱，因與辛涼重劑石膏等一帖，身涼渴
止脈靜，仍膽怯不去厚衣；初十日，當大內差使，坐夜起五更，衣更厚，途間不
敢去皮衣，以致重亡津液，而成肺癰。與葦莖湯日二、三帖，服之五、七日不應，
膿成臭極，加苦葶藶子五錢、膿始退，未能十分淨盡；後十日又發，膿又成，吐
如綠豆汁濃臭，每吐一碗餘，又與前方加葶藶三錢，服二帖方平。後以補胃逐痰
飲收功。再其人色白體肥，夙有痰飲，未病之前，秋冬兩季，已在上書房行走，
早起恐寒，誤服俗傳藥酒方，本不嗜酒，每早強飲數小杯，次年患此恙之由也。


<h2>失音</h2>
乙丑二月初二日，朱，右脈洪數有力，金實無聲，麻杏石甘湯證也。奈已為前醫
發汗，麻黃未便再用，議清音湯加石、杏。
半夏六錢、苦桔梗六錢、石膏六錢、杏仁粉五錢、葦根五錢、生甘草二錢。
水五杯，煮成二杯，渣再煮一杯，分三次服。
初三日，肺臟本熱，為外風所搏，實而無聲，究系麻杏石甘之法為速。
生石膏一兩、麻黃〔去節〕五錢、炙甘草三錢、杏仁泥六錢、半夏五錢。
初四日，右脈之洪數有力者已減其半，而音亦漸開，仍用麻杏石甘加半夏一帖。
生麻黃〔去節淨〕三錢、生石膏一兩、杏仁霜七錢、薑半夏七錢、炙甘草三錢。
甘瀾水八碗，煮成三碗，分三次服。以後病減者減其制。
乙酉正月廿九日，沈，二十歲，六脈弦細如絲，陽微極矣。咳嗽便溏，納食不旺，
由上焦損及中焦。所以致損之由，初因遺精，繼因秋傷於濕，冬必咳嗽，外邪未
清，驟然用補，使邪無出路，致咳嗽不已。古謂病有三虛一實者，先治其虛。現
在喉啞治實，先與開提肺氣；治虛與諸虛不足之小建中湯。
苦桔梗四錢，雲苓塊五錢、杏仁泥二錢、薑半夏四錢、生薏仁五錢、生甘草二錢。
煮二杯，分二次服。
二月初六日，六脈弦細之極，陰陽俱損，急須用補，以外感未淨，喉音未清，暫
與理肺，二帖後再診。
茯苓塊四錢、苦桔梗二錢、生甘草三錢、甜杏仁四錢、冰糖四錢、鮮蘆根四錢、
薑半夏三錢。
煮三杯，分三次服。
珠，四十五歲，酒客失音，與麻杏石甘湯。
生石膏四兩、麻黃五錢、杏仁四錢、炙甘草三錢。
又，服一帖，汗、音不出；服二帖，微汗，音出不甚響。仍用前法。
蜜炙麻黃三錢、生石膏三錢、炙甘草三錢、杏仁四錢。
又，服五帖，音大出，但脈滑耳。與清音湯。
苦桔梗六錢、薑半夏六錢、炙甘草二錢。
又，服五帖，音清，脈滑，痰飲不盡，與外台茯苓飲法，減辛藥。
茯苓八錢、沙參三錢、半夏五錢、廣皮二錢、甘草一錢五分、麥冬（不去心）五
錢、小枳實一錢五分、七帖而安。
歌几兒十五歲，失音，歌唱勞傷，肺火喉啞。
洋參（切薄片）一兩、鮑魚（切薄片）四兩。
早晚各取鮑魚二錢、洋參五分，煎湯頓服之。歌時取鮑魚、洋參各一片，貼牙後
腮間，咽其津液，以後不復啞矣。
歌兒，十六歲，因飲酒過度，貪食水果，寒熱相摶，濕熱內壅。
蘇梗，苦桔梗，神曲，半夏，甘草，蘆根，茯苓塊。服數帖而癒。


<h2>水氣</h2>
甲子三月廿一日，蘭女，十四歲，脈數，水氣由面腫至足心。經謂病始于上而盛
于下者，先治其上，後治其下。議腰以上腫當發汗例，越婢加朮湯法。
麻黃（去節）五錢、白朮三錢、杏仁泥五錢、石膏六錢、桂枝三錢、炙甘草一錢。
水五杯，煮取二杯。先服一杯，得汗止後服，不汗再服。
廿二日，生石膏八錢、麻黃〔去節〕三錢、生薑三片、炙甘草二錢、杏仁泥五錢、
桂枝二錢、大棗〔去核〕二枚。
水八杯，煮取二杯，分三次服。以汗出至足為度，又不可使汗淋漓。
廿四日，水氣由頭面腫至足下，與越婢法，上身之腫已消其半，茲脈沉而數，以
涼淡復微苦，利其小便。
飛滑石五錢、生薏仁五錢、杏仁三錢、茯苓皮六錢、黃柏炭一錢、海金砂六錢、
澤瀉三錢、白通草三錢。
不能戒咸，不必服藥。
甲子三月廿一日，通女，十九歲，右脈大於左，浮而緊，諸有水氣者腰以上腫，
當發汗，但其人自汗不得再發，咳而鼽。仍以肺氣為主，用小青龍湯去麻、辛。
杏仁泥四錢、半夏五錢、制五味一錢、生薏仁三錢、炙甘草二錢、桂枝三錢、炒
白芍一錢五分、干薑二錢。
水五杯，煮取二杯，分二次服。
廿二日，於前方內加茯苓塊五錢。
廿四日，風水愈後，咳亦止，多汗，議苓桂朮甘湯加黃耆蠲飲而護表。
茯苓五錢、生綿耆三錢、炙甘草三錢、桂枝四錢、於朮三錢。
煮取二杯，分二次服。三帖。
章，四十歲，腰以下腫，當利小便，六脈沉細之極，腸鳴色黑，陽氣幾微湮沒矣。
茯苓皮八錢、桂枝八錢、良薑三錢、生茅朮五錢、澤瀉六錢、老厚朴三錢、豬苓
六錢、椒目三錢、安邊桂三錢、廣皮二錢。
水八碗，煮取三碗，渣再煮一碗，分四次服。以小便利為度。
又，腫脹胸痞，用半夏瀉心湯法，俟痞愈再服前方。
半夏，川連，生薑，黃芩，干薑。
甲子三月廿六日，某，前因中焦停飲咳嗽，轉用溫藥，今雖飲咳見效，小便究未
暢行，脈之沉部洪較有力。症本濕中生熱，又有酒毒，仍以涼利小便之苦辛淡法。
飛滑石六錢、晚蠶砂三錢、杏仁四錢、雲苓皮五錢、黃柏炭二錢、海金砂五錢、
生薏仁四錢、半夏二錢、白蔻仁一錢五分、白通草一錢、冬霜葉三錢。
煮成三杯，分三次服。
廿八日，風水已癒其半，復感風寒，身熱頭痛，身半以上復腫，口渴，脈浮數，
與越婢加朮法。
生石膏二兩、麻黃〔去節〕去節五錢、炒蒼朮三錢、杏仁泥五錢、桂枝三錢、炙
甘草二錢。
煮成三杯，先服一杯，得微汗即止。
廿九日，風水汗後，脈洪數，渴而停水，腫未全消，猶宜涼開膀胱。
生石膏二兩、雲苓皮五錢、白蔻仁二錢、杏仁泥五錢、薑半夏三錢、飛滑石六錢、
小枳實四錢、晚蠶砂三錢、生薏仁三錢、海金砂五錢、益智仁三錢、白通草一錢、
豬苓三錢、廣皮一錢。
煮成三杯，分三次服。
四月初一日，改用前方去石膏。
初二日，水腫未全消，脾陽不醒，食不能磨，糞後見紅。
灶中黃土一兩、飛滑石五錢、熟附子二錢、杏仁泥五錢、雲茯苓皮五錢、黃芩炭
一錢、海金砂四錢、白通草一錢、鵝眼枳實二錢、生薏仁五錢、南蒼朮二錢。
煮成三杯，分三次服。
初五日，小便猶不甚長，胃中得熱物微噎，右脈滑數。
飛滑石五錢、杏仁五錢、小枳實二錢、萆薢三錢、益智仁一錢、雲苓皮五錢、厚
朴一錢、海金砂五錢、木通一錢、廣皮炭二錢、生薏仁三錢。
煮成三杯，分三次服。
初七日，小便仍未暢通，右脈數大未退，仍宜涼肺以開膀胱。
飛滑石六錢、杏仁五錢、晚蠶砂三錢、雲苓皮五錢、蔻仁〔連〕皮一錢五錢、大
腹皮二錢、厚朴二錢、生薏仁四錢、海金砂六錢、桑皮三錢、白通草一錢。
煮成三杯，分三次服。
初九日，腫未全消，又發痰飲咳嗽，表通則小便長，右脈洪數。議照溢飲例，與
大青龍法。
生石膏一兩、麻黃〔蜜炙〕三錢、細辛一錢、桂枝四錢、雲苓塊〔連皮〕五錢、
薑半夏五錢、杏仁五錢、生薑三錢、大棗〔去核〕二枚、炙甘草三錢。
煮成三杯，分三次服。
十一日，咳減，小便數而欠，渴思涼飲，鼻衄，肺熱之故。
生石膏四兩、薑半夏五錢、桂枝五錢、杏仁泥六錢、小枳實三錢、雲苓皮三錢、
炙黃耆三錢、生薑三片、炙甘草三錢、大棗〔去核〕二枚。
煮成三杯，分三次服。
十三日，腰以下腫已消，腰以上腫尚重，與治上焦法。
茯苓皮五錢、生薏仁五錢、麻黃〔去節〕三錢、薑半夏五錢、白茅根三錢、生石
膏四兩、白通草一錢五分、杏仁五錢、蘆根五錢。
煮成三杯，分三次服。
十五日，腫減咳增，脈洪數，衄未止。
杏仁泥八錢、麻黃〔蜜炙〕三錢、生薏仁三錢、旋復花三錢〔包煎〕、生石膏四
錢、半夏三錢、茅根三錢、白通草一錢、飛滑石六錢、蘆根五錢。
煮成三杯，分三次服。
十七日，咳雖減，脈仍滑數，腫未全消。
生石膏四兩、杏仁六錢、苦葶藶三錢〔炒〕、飛滑石六錢、海金砂五錢、茯苓皮
三錢、半夏五錢、蘇葉〔連梗〕三錢。
煮成三杯，分三次服。
福，二十四歲，初四愛飲冰振黃酒與冰振水果，內濕不行，又受外風，從頭面腫
起，不能臥，晝夜坐被上，頭大如斗，六脈洪大，先以越婢湯發汗，腫漸消，繼
以調理脾胃藥，服至一百四十三帖而癒。囑其戒豬肉黃酒水果，伊雖不飲，而冰
振水果不能戒也。一年後，糞後便血如注，與金匱黃土湯，每劑黃土用一斤，附
子用八錢，服至三十餘劑，而血始止。後與溫補脾陽，至九十帖而始壯。
范，十八歲，風水腫脹。
生石膏四兩、麻黃〔去節〕六錢、生薑三錢、桂枝三錢、杏仁泥五錢、炙甘草三
錢、大棗〔去核〕二枚。
煮成三杯，分三次服。
一帖而汗解，頭面腫消；次日與實脾利水，五日全癒。戒其避風，伊不聽，後八
日，腹腫如故，仍與前法而癒。後受戒規，故不再發。
周，十八歲，腫從頭面起。
麻黃〔去節〕六錢、生石膏一兩、杏仁五錢、桂枝三錢、炙甘草三錢、蒼朮三錢。
煮成三杯，分三次服。〔如汗出不止，以松花粉捕之〕服一帖，汗出不至足；次
日又服半帖，腫全消。後以理脾收功。


<h2>寒濕</h2>
乙丑六月十二日，郭，三十二歲，太陰中濕，病勢沉悶，最難速功，非極剛以變
脾胃兩陽不可。
薑半夏六錢、桂枝五錢、生茅朮四錢、茯苓皮五錢、椒目三錢、小枳實三錢、廣
皮三錢、生薏仁五錢、生草果三錢、生薑一兩、老厚朴三錢。
煮成三碗，分三次服。
十九日，寒濕為病，誤用硝黃，致濁陰蟠踞，堅凝如石，苛非重剛，何以直透重
圍。
川椒〔炒黑〕四錢、安邊桂二錢、生薏仁五錢、熟附子五錢、豬苓三錢、老厚朴
四錢、茯苓皮五錢、澤瀉三錢、乾薑四錢、小茴香三錢、生草果二錢、白通草二
錢、廣皮三錢。
煮四碗，分四次服。共服十三帖而後脈轉。
辛卯十月十八日，薛，二十二歲，外痺痹寒濕太重，內痰飲，不食不寐，咳嗽口渴，
大小便赤，脈數。先開肺痺痹。
生石膏〔先煎代水〕一兩、桂枝四錢、薑半夏三錢、飛滑石〔先煎〕六錢、生薏
仁三錢、杏仁泥五錢、小枳實三錢、茯苓皮五錢、防己五錢、橘皮三錢。
煮四杯，日三夜一，分四次服。
二十日，外痺痹痛而內痰飲，內外俱痺痹。
生石膏〔先煎代水〕二兩、桂枝三錢、海桐皮三錢、飛滑石六錢、杏仁五錢、片
薑黃二錢、茯苓皮五錢、穿山甲三錢〔炒〕、薑半夏五錢、地龍三錢、生薏仁三
錢、白通草一錢、橘皮三錢。
煮四杯，分四次服。二帖。
廿二日，痺痹痛腕重，用藥以由經達絡為要。
生石膏二兩、桂枝尖三錢、防己五錢、飛滑石六錢、穿山甲三錢〔炒〕、杏仁泥
五錢、片薑黃三錢、地龍三錢、茯苓皮五錢、嫩桑枝三錢、薑半夏三錢、乳香二
錢、橘皮二錢。
煮四杯，分四次服。二帖。
廿四日，痺痹症先腿重而後腕重，昨與通經活絡，茲上下皆輕，痛減能動，脈亦漸
小，脈小則病退也，但加飲咳。
生石膏八錢、飛滑石四錢、防己五錢、蘇子霜三錢、杏仁泥五錢、薑半夏六錢、
穿山甲三錢〔炒〕、地龍三錢、晚蠶砂三錢、雲苓皮五錢、桂枝小三錢、桑枝尖
三錢、橘皮三錢。
煮四杯，分四之服。二帖。
廿六日，右寸猶大，腿痛未除。
生石膏一兩、飛滑石六錢、杏仁六錢、海桐皮三錢、雲苓皮三錢、片薑黃三錢、
穿山甲三錢〔炒〕、防己六錢、晚蠶砂三錢、薑半夏三錢、桂枝尖三錢、白通草
一錢、地龍三錢。
煮四杯，分四次服。二帖。
廿八日，右寸已小，故右肢痛減；左脈弦，故左肢仍痛。
杏仁泥五錢、雲苓皮五錢、獨活一錢五分、防己六錢、乳香三錢、穿山甲三錢〔炒〕、
桂枝尖五錢、沒藥三錢、地龍三錢、歸須三錢、片薑黃三錢、海桐皮三錢。
煮四杯，分四次服。二帖。
壬辰七月廿七日，毓氏，二十六歲，風寒濕三氣合而為痺痹，脈弦，又感燥金涼氣，
腹痛，峻溫猶恐不及，尚可吃生冷豬肉介屬等陰物乎？
熟附子三錢、桂枝五錢、吳茱萸二錢、茯苓塊〔連皮〕六錢、生薏仁五錢、杏仁
三錢、高良薑二錢、片薑黃二錢、川椒炭二錢、橘皮三錢。
煮四杯，分四次服。二帖。
廿九日，表裏俱痺痹，肢痛板痛。前用峻溫，現在板痛少減，仍游走作痛，兼有痰
飲不寐，先與和裡。
薑半夏八錢、桂枝五錢、吳茱萸二錢、小枳實三錢、茯苓塊〔連皮〕六錢、防己
三錢、高良薑二錢、川椒炭三錢、橘皮三錢煮三杯，分三次服。二帖。
八月初二日，諸症已癒八、九，惟痺痹痛尚有斯須，自覺胸中氣阻，飽食反不阻矣，
宗氣之虛可知。議通補中焦。
茯苓塊六錢、桂枝四錢、薑半夏三錢、焦於朮三錢、高麗參二錢、杏仁三錢、片
薑黃二錢、炙甘草二錢、橘皮三錢。
煮三杯，分三次服。四帖。


<h2>痺痹</h2>
五月初十日，昆氏，二十六歲，風濕相搏，一身盡痛；既以誤汗傷表，又誤下傷
裡；渴思涼飲，面赤舌絳，得飲反停，脅脹胸痛，皆不知病因而妄治之累也。議
木防己湯兩開表裏之痺痹。
生石膏一兩、桂枝六錢、木防己四錢、杏仁四錢、生香附三錢、炙甘草三錢、蒼
朮五錢。
煮三杯，渣再煮一杯，分四次服。
十二日，脹止而胸痛未癒，於前方內加薤白、廣皮以通補胸上之陽。
薤白三錢、廣皮三錢。
十四日，痺痹症癒後，胃不和，土惡濕也。
薑半夏一兩、秫米二合、生薑三片、茯苓去五錢。
水五碗，煮取二碗，渣再煮一碗，分三次服。
十六日，痺痹後清陽不伸，右脅瘕痛。
半夏六錢、薤白三錢、吳萸一錢、桂枝二錢、烏藥二錢、青皮一錢五分、廣皮二
錢、鬱金二錢。
煮取二杯，渣再煮一杯，分三次服。
吳，十一歲，行痺痹。
生石膏五錢、桂枝三錢、海桐皮一錢五分、杏仁泥三錢、生薏仁三錢、防己二錢、
茯苓皮二錢、片薑黃一錢五分、炙甘草一錢、牛膝一錢五分。
煮三杯，分三次服。
癸亥十一月十五日，張，二十五歲，風濕。
羌活三錢、苦桔梗三錢、桂枝二錢、半夏二錢、蘇葉三錢、杏仁泥三錢、陳皮二
錢、生薑三片、炙甘草一錢。
煮三杯，分三次服。
十六日，風濕相搏，一身盡痛，汗之不汗，用麻黃加朮法。
麻黃〔去節〕五錢、蒼朮五錢、杏仁五錢、桂枝三錢、炙甘草三錢、羌活一錢五
分、生薑三片。
煮三杯，分三次服。
晚，於前方內加熟附子三錢、半帖而癒。
乙酉四月廿九日，胡，十八歲，跗腫，右脈洪數，痰多咳嗽，口渴，莖中痛。與
涼利小便法。
生石膏八錢、滑石六錢、海金砂五錢、雲苓皮五錢、生薏仁五錢、甘草梢一錢五
分、半夏三錢。
煮三杯，分三次服。四帖。
五月初六日，脈之洪數者減，去石膏二錢、加杏仁三錢、廣皮三錢。
十二日，濕熱傷氣，氣傷則短，汗多必渴，濕聚則跗腫。與豬苓湯去阿膠，加銀
花，以化濕熱，濕熱化則諸證皆癒。
飛滑石六錢、豬苓四錢、銀花三錢、雲苓皮五錢、澤瀉三錢。
煮三杯，分三次服。
二十日，濕熱不攘，下注腿腫，小便不利，莖中痛。
滑石六錢、茯苓皮五錢、萆薢五錢、豬苓三錢、薏仁三錢、晚蠶砂三錢、澤瀉三
錢、木通二錢、甘草梢一錢五分。
煮三杯，分三次服。服至小便暢為度。
廿四日，脈洪數，小便反黃，加黃柏、滑石，莖痛止，去甘草梢。
七月初四日，小便已長，腫未全消，脈弦滑，咳嗽多痰。
半夏六錢、生薏仁五錢、萆薢五錢、豬苓三錢、澤瀉三錢、廣皮四錢、茯苓皮五
錢。
煮三杯，分三次服。
乙酉四月十九日，張，二十二歲，身熱頭痛，腰痛肢痛，無汗，六脈弦細，兩目
不明，食少，寒濕痺痹也。
川烏頭三錢、桂枝五錢、防己三錢、熟附子三錢、生薏仁五錢、杏仁五錢、羌活
二錢、澤瀉三錢、茯苓皮五錢、廣皮三錢。
煮三杯，分三次服。
五月初三日，服前方二帖，頭痛止；旋即誤服他人補陰藥，便溏腹脹。今日復診，
因頭痛癒，用原方去羌活，治藥逆加厚朴三錢。
初八日，痺痹症已癒，頗能舉步，便溏泄瀉皆止，目已復明，胃口較前加餐，因多
服一帖，脈稍數。寒濕有化熱之象，當與平藥逐其化熱之餘邪而已。
飛滑石六錢、杏仁二錢、蠶砂三錢、桑葉五錢、茯苓皮五錢、生薏仁五錢、澤瀉
三錢、防己二錢。
煮三杯，分三次服。
六月十八日，又感受暑濕，泄瀉，脈弦，腹脹，與五苓法。
桂枝五錢、雲苓皮五錢、生薏五錢、豬苓四錢、澤瀉三錢、廣木香二錢、炒蒼朮
三錢、廣皮三錢、大腹皮三錢。
煮三杯，分三次服。
乙酉六月二十日，趙氏，四十七歲，太陽寒痺痹，脈弦，背心板著而痛。
茯苓皮五錢、桂枝五錢、川椒炭三錢、生薏仁五錢、川烏頭二錢、白通草一錢、
防己三錢。
煮三杯，分三次服。
廿五日，服前藥已效，而背痛難除，加附子三錢。
七月初二日，脈已回陽，痛未止，每日服半帖，六日三帖，加晚蠶砂四錢、木通
三錢。
初九日，脈仍小，陽未回，背仍痛。再服三帖，分六日。
乙酉五月初六日，趙，三十六歲，痺痹症夾伏濕，腹脹痛，且有肥氣，濕已化熱，
故六脈洪滑。此症本寒標熱，先治其標，本當在後。
生石膏四兩、桂枝六錢、厚朴五錢、防己四錢、杏仁泥六錢、薑半夏五錢、廣皮
四錢。
煮三杯，分三次服。四帖。
初十日，復診尺脈洪數更甚，加雲苓皮六錢、黃柏三錢、木通三錢。
十二日，尺脈仍洪，腹痛欲便，便後肛門熱痛，後方再服二帖。
十六日，水停心下，轆轆有聲。暫與逐水，無暇治痺痹。
半夏六錢、枳實六錢、生薑五錢、廣皮五錢。
甘瀾水八杯，煮成三杯，分三次服。
十九日，水響退，腹脹甚。仍服前方，去黃柏，加大腹皮。
廿三日，痺痹減少，胃悶不開，其人本有肥氣；肥氣成于肝郁，暫與兩和肝胃。
半夏六錢、雲苓塊五錢、香附三錢、益智仁二錢、青皮二錢、厚朴三錢、降香末
三錢、廣皮三錢。
煮三杯，分三次服。
六月初三日，右脈大而數，去蘇子、厚朴、青皮，加黃芩二錢。
初五日，諸症向安，脈亦調適，胃口亦開。以調理脾胃立法。
雲苓皮五錢、半夏五錢、白蔻仁一錢五分、生薏仁五錢、黃芩炭二錢、廣皮二錢。
煮三杯，分三次服。
二十日，誤食西瓜寒冷，未有不發停飲者。
雲苓塊五錢、半夏五錢、公丁香八分、乾薑三錢、小枳實三錢、白蔻仁一錢、廣
皮三錢、益智仁一錢五分。
煮三杯，分三次服。
乙酉五月廿九日，錢氏，三十四歲，寒痺痹，脈弦短澀而緊，由腿上連少腹痛不可
忍，甚至欲厥，兼有痰飲胃痛。
桂枝六錢、雲苓皮五錢、小茴香三錢〔炒〕、川椒炭三錢、防己四錢、生薏仁五
錢、川烏頭三錢、海桐皮三錢、廣皮三錢、片薑黃三錢。
煮三杯，分三次服。
六月初一日，左脈稍長，仍然緊甚，再服二帖。丸方：寒濕為病。
雲苓塊八兩、炒蒼朮六兩、熟附子二兩、萆薢四兩、川椒炭三兩、生薏仁八兩、
小茴香四兩〔炒〕、川棟子三兩、木通四兩。
共為細末，神曲為丸，如小梧子大，每服三錢，薑湯下。
乙酉正月初七日，楊氏，二十六歲，前曾崩帶，後得痿痺痹。病者自疑虛損，詢病
情，寒時輕，熱時重，正所謂經熱則痺痹，絡熱則痿者也。再行經有紫有黑，經來
時不惟腰腿大痛，小腹亦痛，經亦不調，或多或寡，日數亦然。此中不但濕熱，
且有瘀血，治濕熱用湯藥，治瘀血用丸藥。〔左脈浮取弦，而沉取寬泛；右脈浮
取弦，沉取洪。〕湯藥用諸痺痹獨取太陰法，丸藥手化癥回生丹。
生石膏二兩、桂枝四錢、海桐皮三錢、杏仁泥五錢、生薏仁五錢、防己四錢、晚
蠶砂二錢、雲苓皮五錢、白通草一錢。
煮三杯，分三次服。
乙酉＊月＊日，丘，四十六歲，暑濕痺痹症，誤以熟地等柔藥滑脾，致令泄瀉，臥
床不起，兩足捲曲不伸，飲食少進，兼之疝痛。先以五苓加川椒、廣皮、木香止
其瀉，繼以半夏、廣皮、良薑、盡智、白蔻開其胃，復以丁香、川椒、吳萸、雲
苓、薏仁、薑黃平其疝，又以防己，杏仁、桂枝、烏頭、薏仁、雲苓皮、川椒等
伸其痺痹，未惟引痛，風在筋也。重用地龍、桂枝，引痛亦止，後以補脾胃而全癒。
王，四十六歲，寒濕為痺痹，背痛不能轉側，晝夜不寐二十餘日，兩腿拘攣，手不
能握，口眼歪斜，煩躁不寧，畏風自汗，脈弦，舌苔白滑，面色昏暗且黃，睛黃，
大便閉。先以桂枝、杏仁、薏仁、羌活、黃皮、半夏、茯苓、防己、川椒、滑石
令得寐；繼以前方去川椒、羌活，加白通草、蠶砂、萆薢，得大便一連七、八日，
均如黑彈子；服至二十餘劑，身半以上稍鬆，背足痛甚，於前方去半夏，加附子
片、子薑黃、地龍、海桐皮，又服十數帖，痛漸止；又去附子、地龍，又服十數
帖，足漸伸；後用二妙丸加雲苓、薏仁、萆薢、白朮等藥收功。
何，六十二歲，手足拘攣，誤服桂、附、人參、熟地等補陽，以致面赤，脈洪數，
小便閉，身重不能轉側，手不能上至鬢，足捲曲，繼毫不能轉側移動。細詢病情，
因大飲食肉而然，所謂濕熱不攘，大筋軟短，小筋弛長，軟短為拘，弛長為痿者
也。與極苦通小腸，淡滲利膀胱。
生石膏八兩、防己五錢、胡黃連三錢、茯苓皮六錢、晚蠶砂四錢、飛滑石一兩、
杏仁三錢、龍膽草四錢、穿山甲三錢、白通草二錢、洋蘆薈三錢、桑枝五錢、地
龍三錢。
煮三碗，分三次服。
前方服至七日後，小便紅黑而濁臭不可當，半用後，手漸動足漸伸，一月後下床
扶椅桌能行，四十日後走至簷前，不能下階，又半月始下階，三月後能行四十步，
後因痰飲，用理脾肺收功。此症始於三月廿三日，至八月廿三日停藥。
周，四十二歲，兩腿紫絳而腫，上起小細瘡如痱，已三年矣。兩腿膝痠痛不能立，
六脈弦細而緊，竇氏扁鵲心書謂之蘇木腿，蓋寒濕著痺痹也。
附子八兩、雲苓皮一兩、桂枝一兩、生薏仁一兩、烏頭六錢。
煮四杯，分四次服。服至三十餘帖而始策杖能行，後去烏附，用通經活絡滲濕而
癒。
成，五十四歲，腰間痠軟，兩腿無力，不能跪拜，間有腰痛，六脈洪大而滑，前
醫無非補陰，故日重一日，此濕熱痿也。與諸痿獨取陽明法。
生石膏四兩、杏仁四錢、晚蠶砂三錢、防己四錢、海桐皮二錢、飛滑石一兩、萆
薢五錢、生薏仁八錢、桑枝五錢、雲苓皮五錢、白通草二錢。
煮三碗，分三次服。共服九十餘帖。病重時自加石膏一倍，後用二妙散收功。
乙酉正月十五日，趙，四十四歲，肝鬱挾痰飲，腎水上凌心，心悸短氣，腹脹胸
痺痹，六脈反沉洪，水極而似火也。與蠲飲伐腎邪兼降肝逆法。
雲苓皮一兩、桂枝五錢、蘇子霜三錢、小枳實五錢、川椒炭三錢、薑半夏八錢、
降香三錢、旋復花三錢〔包煎〕、生薑汁每杯沖三匙、廣皮四錢、甘瀾水煮四杯，
分早中晚夜四次服。四帖。戒生冷豬肉咸菜。
二十日，痰飲兼痺痹，腎水上凌心，驚悸短氣，腰脊背痛，皆太陽所過之地；小便
短而腹脹，肚臍突出。是內而臟腑，外而肌肉，無不痺痹者。且與開太陽之痺痹，脈
洪大，與大青龍合木防己湯法。
生石膏四兩、杏仁四錢、厚朴三錢、雲苓皮六錢、防己四錢、飛滑石六錢、桂枝
五錢、半夏五錢、生薏仁五錢、廣皮三錢、小枳實五錢、通草一錢五分。
煮四杯，分四次服。
廿一日，於前方內加飛滑石四錢、晚蠶砂三錢。
廿三日，外而經絡之痺痹，內而臟腑之痺痹，行痰開痺痹，俱不甚應。現在脈洪在，少
腹脹，小便短而臭濁。先與開支河，使濕熱得有出路，再商後法。
飛滑石一兩二錢、海金砂石錢、豬苓四錢、雲苓皮五錢、白通草一錢五分、小茴
香三錢、川萆薢五錢、澤瀉三錢。
煮三杯，分三次服。二帖。
廿五日，加去陳莝法：兩頭尖三錢、半夏五錢、三帖。
二十九日，痺痹症夾痰飲，六脈洪數，濕已化熱，屢利小便不應，非重用石膏宣肺
熱不可，諸痺痹獨取太陰也。
生石膏四兩、桂枝五錢、生薏仁五錢、防己五錢、晚蠶砂三錢、飛滑石二兩、杏
仁五錢、雲苓皮五錢、黃柏四錢、白通草一錢五分、羌活一錢。
煮四杯，分四次服。四帖。
二月初四日，痺痹症十年，誤補三年，以致層層固結，開之非易。石膏用至二斤有
餘，脈象方小其半。現在少腹脹甚，而小便不暢，腰痛胸痛，邪無出路，必得小
便暢行，方有轉機。
生石膏四兩、桂枝六錢、杏仁泥六錢、老厚朴五錢、飛滑石四兩、防己五錢、小
茴香〔炒炭〕三錢、小枳實五錢、雲苓皮一兩、木通六錢。煮四杯，分四次服。
以後脈大而小便不利用此，小便利者去滑石。
初五日，大用石膏，六脈已小。經謂脈小則病退，蓋脈為病之帥，脈退不怕病不
退。經又謂脈病人不病者死，人病脈不病者生。現在病歸下焦血分，其人本有肝
鬱，前通下焦血分。
雲苓皮一兩、桂枝六錢、小枳實五錢、防己六錢、小茴香〔炒炭〕六錢、海桐皮
三錢、木通四錢、炒黃柏三錢、廣皮三錢、川椒炭二錢、全當歸三錢。
煮三杯，分三次服。
初六日，加石膏三兩、滑石一兩。
初七日，加厚朴三錢、薑半夏五錢。
蜣螂丸方：痺痹症夾痰飲疝瘕，六脈洪大。用諸痺痹獨取太陰法，脈洪大之極者已小，
難經所謂人病脈不病者生；但脈雖平而瘕脹痺痹痛未除，議以烏藥散退瘕痺痹之所以
難退者，以久病在絡故也，再以緩通肝絡法。脈若復大，仍服前方數帖，見效即
止。
蜣螂蟲一兩、降香三兩、小茴香三兩〔炒〕、穿山甲三兩〔炒〕、片薑黃三兩、
歸鬚四兩、川棟子三兩、兩頭尖二兩、海桐皮三兩、口麝三兩、滴乳香一兩、地
龍〔去泥〕二兩。
共為細末，酒水各半為丸。每服二錢，日二、三次。從此服蜣螂丸起，兩月而止。
三月廿四日，痺痹症夾痰飲，脈本洪數，前月辛涼，脈減，兼用通絡散瘕丸散亦效；
現在六脈中部仍洪，但不數耳。議暫用宣肺。
生石膏四兩、桂枝八錢、半夏八錢、杏仁八錢、雲苓塊一兩、飛滑石二兩、防己
六錢、全歸三錢、廣皮三錢、小枳實四錢、海桐皮三錢。
煮四杯，分四次服。
二十六日，複診右脈更大，小便反短，用苦辛淡法，於前方內加黃柏三錢。
四月十六日，痺痹痛夾痰飲。
生石膏八錢、桂枝五錢、生薏仁五錢、雲苓皮五錢、晚蠶砂三錢、防己四錢、杏
仁泥五錢、薑半夏五錢、白通草一錢五分、廣皮三錢。
煮三杯，分三次服。
十七日，內而脅痛，外而腰背痺痹，是氣血兼痺痹也。
桂枝尖五錢、雲苓皮三錢、防己三錢、杏仁泥五錢、旋復花三錢〔包煎〕、生薏
仁三錢、廣鬱金二錢、半夏四錢、半夏四錢、小枳實四錢、片薑黃二錢、白蔻仁
一錢五分、歸鬚二錢、廣皮三錢。
煮三杯，分三次服。
二十五日，痰飲踞於中焦，痺痹痛結於太陽，氣上沖胸，二便不利。
雲苓塊一兩二錢、桂枝八錢、小枳實六錢、飛滑石六錢、薑半夏五錢、防己六錢、
杏仁泥八錢、白通草一錢、廣皮三錢。
煮三杯，分三次服。
五月初三日，大凡腹脹之疾，不責之太陰，即責之厥陰。此症自正月以來，開太
陽之藥，未有不泄太陰者，他症雖減其半，而腹脹不陰，其故有三：一者病起肝
鬱；二者肝主疏泄，誤補致壅；三者自正月以來，以右脈洪大之故，痺痹症雖重，
治在肺經，經有諸痺痹獨取太陰之明訓。茲右脈平，而左脈大，不得著於前議，暫
與泄厥陰之絡，久病在絡故也。
半夏五錢、旋復花五錢〔包煎〕、黃芩三錢、蘇子霜三錢、歸鬚三錢、厚朴五錢、
小枳實五錢、降香三錢、晚蠶砂三錢、廣皮三錢、杉皮三錢、廣鬱金三錢。
煮三杯，分三次服。
二十三日，左脅痛脹，臥不著席，胸亦悶脹，氣短，肝脈絡胸之故。
旋復花三錢〔包煎〕、歸橫鬚三錢、半夏五錢、廣鬱金三錢、廣皮三錢、新絳紗
三錢〔包煎〕、蘇子霜三錢、香附四錢、小枳實四錢、青皮三錢、川椒炭四錢、
降香末三錢。
煮三杯，分三次服。七帖。
六月初一日，痰飲肝鬱，脈弦細，氣上沖胸。
旋復花四錢〔包煎〕、蘇子霜三錢、半夏六錢、降香末三錢、小枳實三錢、廣鬱
金三錢、桂枝尖三錢、廣皮五錢、公丁香二錢、片薑黃三錢、小青皮三錢。
煮三杯，分三次服。
初三日，痰飲上泛，咳嗽稀痰，兼發痺痹症。
桂枝六錢、雲苓皮五錢、川烏三錢、小枳實四錢、防己六錢、杏仁五錢、飛滑石
四錢、薏仁三錢、炒黃柏三錢、桂心二錢、廣皮五錢、白通草二錢。
煮三杯，分三次服。
初六日，小便不暢，下焦濕聚。於原方復滋腎丸法。
十一日，痺痹症未盡除，痰令未全消，當盛暑流行之際，逐飲開痺痹，即所以防暑。
半夏六錢、雲苓塊六錢、防己三錢、生薏仁六錢、桂枝三錢、杏仁三錢、小枳實
二錢、廣皮二錢。
煮三杯，分三次服。
十三日，暑泄腹脹，舌黃。其人本有痰飲痺痹症，議五苓去朮，加滑石、厚朴、杉
皮、木香、半夏、藿香、廣皮。
桂枝三錢、雲苓皮五錢、木香一錢五分、飛滑石六錢、豬苓四錢、澤瀉四錢、白
蔻仁三錢、厚朴三錢、藿香梗三錢、山連一錢、半夏三錢、川椒炭二錢、杉皮三
錢炅三杯，分三次服。
十五日，脈緩，服前方。
十六日，脈緩甚，服前方。
二十二日，久病在絡，其本病統俟丸藥；立方但遂痰飲，宣氣化，捍時令之暑濕
而已。
半夏六錢、雲苓塊五錢、厚朴二錢、小枳實三錢、香附三錢、杉皮三錢、大腹皮
三錢、廣皮三錢。
煮三杯，分三次服。
二十六日，服化癥回生丹起，每日一丸。
二十七日，脈浮，筋骨痠痛，氣短，五心煩熱。新感暑濕之氣加以辛涼，與宣三
焦。
銀花三錢、小枳實三錢、杏仁三錢、藿香葉三錢、連翹三錢、廣皮三錢、白蔻仁
二錢、薏仁五錢。
煮三杯，分三次服。
七月初二日，背甚痛，先與通太陽之痺痹。
桂枝六錢、雲苓皮八錢、小枳實五錢〔打碎〕、杏仁泥三錢、防己五錢、半夏五
錢、川椒炭二錢。
煮三杯，分三次服，亥初令完。
初九日，近日陰雨連綿，背痛腹脹不減，兩便不爽，非噯則噦。與宣痺痹開鬱，兼
去陳莝。
杏仁泥六錢、桂枝六錢、雲苓皮〔半皮半塊〕二兩、防己六錢、小枳實五錢、公
丁香三錢、厚朴五錢、晚蠶砂三錢、白蔻仁三錢、兩頭尖三錢、小茴香三錢。
煮四杯，分四次服。
二十一日，寒濕發痺痹，脈緩甚，中有痰飲。
茯苓〔連皮〕八錢、生薏仁四錢、枳實三錢、熟附子二錢、防己五錢、桂枝八錢、
片薑黃三錢、薤白三錢、川萆薢五錢、杏仁四錢、川烏二錢、白通一錢五分、廣
皮五錢。
煮四杯，分四次服。
二十八日，脈弦緊，痰飲痺痹症癥瘕，因燥金而發，臟腑經絡俱痺痹，故肢冷而畏寒
也。峻與通陽。
桂枝一兩、小枳實四錢、杏仁五錢、公丁香三錢、澤瀉三錢、川椒五錢、片薑黃
三錢、半夏五錢、穿山甲一錢、防己五錢、歸鬚二錢、廣皮六錢。
煮四杯，分四次服。
自六月二十六日起，每日空心服化癥四生丹一丸。七月二十九日以後，每日服天
台烏藥散三分、五分、一錢、二錢不等。至十月十二日，每兩烏藥散中加巴霜一
分，每晚服三分、五分不等，間有服至一錢。十一月初一日以後，每晚間服通補
奇經丸。
十二月初十日，痺痹痛飲咳，脈弦細。
雲苓皮六錢、桂枝八錢、生薏仁五錢、川萆薢五錢、飛滑石四錢、防己五錢、小
枳實三錢、川椒炭三錢、川烏頭三錢、杏仁四錢。
煮四杯，分四次服。
十二日，沖氣上動，畏寒，脈沉細。與桂枝加桂湯法，直伐沖氣。
桂枝尖一兩二錢、紫石英六錢〔研〕、小茴香五錢〔炒〕、肉桂心八錢、雲苓塊
三錢。
煮四杯，分四次服。
十三日，大寒節沖氣未止，脈反弦緊。於原方內加當歸五錢、川芎三錢、服二帖，
脈中陽氣生動，沖氣平，畏寒止。仍然早服化癥回生丹一丸，晚服通補奇經丸三
錢。
戊子十一月初十日，宋女，十六歲，六脈弦緊，面色青白，寒痺痹攻胃，嘔吐不能
食，足痠痛不能行。誤與陰虛門中之陰柔以助其陰，又大用苦寒堅陰，重傷胃陽，
無怪日重一日也。先與和胃令能食，再商治庳。
薑半夏六錢、生薏仁六錢、生薑三大片、雲苓塊六錢、川椒炭三錢、甘瀾水八杯。
煮取三杯，分三次服。
六脈俱弦而緊，經謂脈雙弦者寒也，又謂緊則為寒；面色青黃，是色脈皆陰也。
症現兩腿足痠痛，不能履步跪拜。按陰明主前，不能前者陽明傷也；太陽主卻，
不能卻者太陽傷也。足太陽、陽明兩經兩經為風寒激三邪之干而成痺痹，更可知矣。
痛甚則氣上沖心，嘔不能食。按諸上升之氣，皆自肝而來。姑娘年輕失母，肝鬱
多端，肝木病則克胃土，挾寒上升，能不嘔乎？金匱謂腳氣攻心，發作欲死者也。
再接腳氣即痺痹症之一端。濕燥寒三者為陰邪，此乃陰邪太實之症，醫法自當以通
經達絡和胃開鬱為要。無奈不識陰陽，不分寒熱，不知虛實，一以補陰寒涼純陰
之品誤助病邪，甚有以大黃芒硝混下者，病家以得二便通利則病勢少減，故屢用
之，以致胃氣傷殘，日重一日矣。其大便通而病少減之故，蓋肝主疏泄，肝病則
不得疏泄，又痺痹者閉也，初病在絡，經誤治成久病，延及臟腑矣。即用通大便法，
亦當溫下，不當用寒下，既助寒濕之邪，又重傷胃陽，繼傷腎陰，精神血氣，無
一不傷，從茲以往，尚有生理乎？經云勞者溫之，未聞勞者寒之也。又云得谷者
昌，又云有胃氣者生，無胃氣死。治此症第一義，急救胃氣為要，胃氣和而得食
得寐，再商治痺痹。如居家者然，萬事從緩，先安爐灶也。
十二日，脈弦細而緊，寒濕上攻，嘔吐不食，與和胃止嘔，稍能進食。仍宗前法，
小便短，兼開太陽。
薑半夏六錢、萆薢五錢、益智仁二錢、生薑汁三匙〔沖〕、雲苓皮六錢、香附三
錢。
煮三杯，分三次服。
十五日，寒痺痹六脈弦緊，不食而嘔，便短，純陰沍寒之疾，與闔陽明，嘔吐得進
食，與開太陽，便稍通。前方單救陽明，次方兼醒脾陽，將來治痺痹且須峻補腎中
真陽，而世人以予藥為熱不可服，不知頭等陽藥如烏附之類，尚未服也。
薑半夏六錢、雲苓〔半塊半皮〕六錢、雞內金三錢、生薏仁六錢、益智仁二錢、
香附三錢、川萆薢四錢、白通草一錢、白蔻仁三錢、廣皮二錢。
煮三杯，分三次服。
十七日，誤傷胃陽，不食而嘔，自以復陽明之陽為主。即以十七歲不月而論，經
謂二陽之病發心脾，女子不月，此病亦當以通補陽明立法。再陽明主約束筋骨而
利機關，經謂諸痿獨取陽明，痿痺痹更以通補陽明為要。又謂虛則補其母，陽明陽
土也，其母火也，補火焉能不用熱藥哉！
薑半夏五錢、萆薢三錢、川椒炭一錢五分、生薏仁三錢、雲苓塊五錢、香附三錢、
益智仁一錢五分、廣皮炭三錢、生薑三錢。
煮三杯，分三次服。
己丑十一月初九日，魯氏，三十八歲，太陽痺痹，腰腿痛甚，脈弦遲，與溫通經絡。
雲苓皮五錢、桂枝五錢、片薑黃三錢、生薏仁五錢、海桐皮三錢、羌活一錢、木
防己三錢、公丁香一錢、乳香一錢。
煮三杯，分三之服。服一帖去羌活，再服一帖。
十二日，太陽痺痹，腰腿痛甚，因風寒而起，脈弦遲，與溫通經絡。茲風已化熱，
右脈洪大，痛未止。議用經熱則痺痹例。
生石膏二兩、桂枝六錢、小茴香三錢〔炒〕、雲苓皮六錢、杏仁泥五錢、生薏仁
六錢、防己六錢、片薑黃三錢。
煮三杯，分三次服。
十七日，太陽痺痹，與經熱則痺痹例已效，仍宗前法，加利小便，使邪有出路。
生石膏二兩、桂枝六錢、生薏仁六錢。飛滑石四錢、晚蠶砂三錢、雲苓皮六錢、
防己六錢、杏仁泥五錢、小茴骨三錢〔炒〕、川萆薢三錢。
煮四杯，分日三、夜一四次服。


<h2>痰飲</h2>
壬戍八月十五日，張氏，四十歲，內而伏飲，外而新涼，內外相搏，痰飲斯發。
薑半夏五錢、杏仁粉三錢、厚朴三錢、飛滑石三錢、小枳實三錢、生薏仁五錢、
桂枝木三錢、廣皮二錢、茯苓皮三錢、白通草三錢、生薑三片。
煮三杯，分三次服。
二十八日，支飲射肺，眩冒，小青龍去麻、辛。
焦於朮三錢、桂枝四錢、生薏仁五錢、半夏六錢、小枳實二錢、杏仁粉五錢、乾
薑二錢、制五味一錢、生薑三片、炙甘草二錢、炒白芍三錢。
煮三杯，分三次服。
九月初一日，渴為痰飲欲去，不寐為胃仍未和，故以枳實橘皮湯逐不盡之痰飲，
以半夏湯和胃令得寐。
半夏一兩、生薏仁五錢、秫米一合、小枳實二錢〔打碎〕、桂枝三錢、杏仁粉三
錢、廣皮三錢、生薑三片。
煮三杯，分三次服。得寐再診。
初六日，服半夏湯既得寐矣，而反更咳，痰多。議桂枝干薑五味茯苓湯合葶藶大
棗瀉肺湯逐飲。
半夏五錢、茯苓塊六錢、苦葶藶子三錢〔炒黃〕、乾薑五錢、桂枝五錢、五味子
三錢、肥大棗肉四錢。
甘瀾水五碗，煮取二碗，分二次服，渣再煮一碗服。
初八日，先以葶藶大棗瀉肺湯行業已攻動之飲，令其速去。
苦葶藶四錢、肥大棗五枚〔去核〕。
水五杯，煮取八分二杯，分二次服。又，服葶藶大棗湯後，即以半夏湯和胃。
半夏一兩、小枳實四錢、生薑五片、洋參二錢〔生薑二十塊同搗，炒老黃色〕。
水八杯，煮取三杯，分三次服。
九月初十日，逐去水後，用外台茯苓飲消痰氣，令能食。
炒于朮六錢、茯苓塊六錢、廣皮三錢、半夏三錢、小枳實四錢、生薑八錢、洋參
二錢〔薑汁製黃色〕。
煮三杯，分三次服。
十五日，飲踞脅下則肝病，肝病則脾氣愈衰，故得後與氣則快。先與行脅下之飲，
泄肝即所以舒脾，伏脅痛止再議補脾。
生香附三錢、半夏四錢、蘇子霜三錢、廣皮二錢、旋復花三錢〔包煎〕、小枳實
一錢五分、青皮一錢五分、降香末三錢。
煮三杯，分三次服。
二十日，行脅絡之飲，業已見效；尚有不盡，仍用前法。
生香附三錢、半夏三錢、廣鬱金二錢、旋復花三錢〔包煎〕、蘇子霜一錢五分、
歸鬚一錢、降香末一錢五分、廣皮一錢、小枳實一錢。
煮三杯，分三次服。
二十二日，通補中陽，兼行脅下不盡之飲。
代赭石五錢、半夏五錢、焦白朮三錢、桂枝三錢（包煎）、茯苓塊五錢、生薑三
片、炙甘草三錢。煮三杯，分三次服。
十月初二日，通絳脅下之痰飲，兼與兩和肝胃。
半夏六錢、旋復花三錢〔包煎〕、廣皮二錢、桂枝尖二錢、小枳實二錢〔打碎〕、
乾薑一錢五分、蘇子霜三錢、生薑三片。
煮三杯，分三次服。
癸亥二月初十日，金氏，二十六歲，風寒夾痰飲為病，自汗惡風，喘滿短氣，渴
不多飲，飲則嘔，夜咳甚，倚息不得臥。小青龍去麻辛；加枳實、廣皮，行飲而
降氣。
桂枝六錢、茯苓塊六錢、廣皮二錢、小枳實二錢、炒白芍三錢、半夏六錢、炙甘
草三錢、乾薑三錢、制五味一錢五分、生薑三片。
甘瀾水八杯，煮取三杯，分三次服。
十一日，昨用小青龍，咳雖稍減，仍不得寐。今日用葶藶大棗合法。
桂枝木八錢、半夏六錢、小枳實二錢、苦葶藶三錢〔炒香〕、炙甘草三錢、炒白
芍四錢、乾薑五錢、五味子二錢、大棗肉五錢、廣皮三錢。
水八杯，煮取三杯，分三次服，渣再煮一杯服。
十二日，用小青龍逐飲兼利小便，使水有出路。
杏仁泥五錢、桂枝五錢、小枳實二錢、乾薑二錢、炒白芍二錢、生薏仁五錢、半
夏五錢、白通草一錢五分、生薑三片、制五味一錢五分、炙甘草一錢。
煮成兩杯，分二次服，渣再煮一杯服。
十三日，脈稍平，病起本渴，大服薑桂渴反止者，飲居心下，格拒心火之渴也。
仍以蠲飲為主，微惡寒，兼和營衛。
茯苓塊三錢、桂枝六錢、小枳實一錢五分、炒白芍三錢、大棗肉二錢、杏仁泥四
錢、半夏六錢、炙甘草一錢五分、廣陳皮一錢、制五味一錢五分、乾薑三錢、生
薑三錢。
煮成兩杯，分二次服，渣再煮一杯服。
十四日，咳則脅痛，不惟支飲射肺，且有懸飲內痛之虞，兼逐脅下懸飲。
薑半夏八錢、桂枝六錢、蘇子霜二錢、旋復花三錢（包煎）杏仁泥四錢、乾薑四
錢、小枳實二錢、廣陳皮二錢、廣鬱金、青皮二錢、生香附三錢、制五味一錢五
分、生薑五錢。
煮三杯，分三次服，渣再煮一碗服。
十五日，咳止大半，惟脅痛攻胸，肝胃不和之故；切戒惱怒，用通肝絡法。
薑半夏六錢、桂枝尖三錢、乾薑三錢、廣鬱金三錢、旋復花三錢〔包煎〕、蘇子
霜三錢、降香末三錢、歸鬚二錢、生香附二錢、青皮二錢。
頭煎二杯，二煎一杯，分三次服。
癸亥二月二十二日，謝氏，二十五歲，痰飲哮喘，咳嗽聲重，有汗，六脈弦細，
有七月之孕，與小青龍去麻、辛主之。
桂枝五錢、小枳實二錢、乾薑三錢、炙甘草一錢、半夏五錢、五味子一錢、廣皮
一錢五分、白芍三錢。
甘瀾水五杯，煮取二杯，分二次服，渣再煮一杯服。
二十三日，其人本渴，服桂枝、乾薑熱當更渴，今渴反止者，飲也。惡寒未罷，
仍用小青龍法，胸痺痹痛加薤白。按飲為陰邪，以誤服苦寒堅陰，不能速癒。
桂枝八錢、小枳實二錢、半夏六錢、炒白芍四錢、薤白三錢、乾薑五錢、制五味
一錢、厚朴三錢、炙甘草二錢、廣皮二錢。
甘瀾水五杯，煮取二杯，渣再煮二杯，分四次服。
二十四日，胃不和則臥不安，亥子屬水，故更重，脹也痛也，皆陰病也，無非受
苦寒藥之累。
薑半夏八錢、桂枝八錢、杏仁泥三錢、炒白芍三錢、茯苓塊五錢、乾薑五錢、五
味子一錢五分、苦桔梗三錢、生薏仁五錢、厚朴三錢、炙甘草一錢、薤白三錢。
甘瀾水八碗，煮取三碗，分三次服，渣再煮一碗服。
二十五日，寒飲誤服苦寒堅陰，大用辛溫三帖，今日甫能轉熱，右脈始大，左脈
仍細，咳嗽反重者，是溫藥啟其封閉也。再以溫藥兼滑痰，痰出自然鬆快。
桂枝五錢、杏仁泥二錢、厚朴三錢、小枳實二錢、半夏八錢、茯苓五錢、炒白芍
三錢、薤白三錢、制五味一錢五分、乾薑三錢、薏仁五錢、括萎二錢。煎法服法
如前。
二十六日，右脈已退，病勢稍減，但寒熱汗多胸痺痹，恐成漏汗，則陽愈虛，飲更
離癒。議桂枝加附子去甘草，以助脹故也，合括蔞薤白湯意，通中上之清陽，護
表陽為急。
桂枝木六錢、厚朴二錢、小枳實一錢五分、炒白芍四錢、熟附子二錢、薤白三錢、
大棗肉二枚、生薑三片。
甘瀾水五杯，煮取兩杯，渣再煮一杯，分三次服。其第一杯服後，即啜稀熱粥半
碗，令微汗佳；其二、三次不必啜粥。
二十七日，昨日用桂枝湯加附子再加薤白法，漏汗已止，表之寒熱已和，但咳甚。
議與逐飲。
桂枝六錢、薑半夏五錢、葶藶〔炒、研細〕二錢、茯苓六錢、生薏仁五錢、大棗
肉五枚。
甘瀾水八杯，煮取三杯，分三次服。
僧，四十二歲，脈雙弦而緊，寒也；不欲飲水，寒飲也；喉中癢，病從外感來也；
痰清不粘，亦寒飲也；咳而嘔，胃陽衰而寒飲乘之，謂之胃咳也；背惡寒，時欲
厚衣向火，衛外之陽虛，而寒欲乘太陽經也；面色淡黃微青，唇色淡白，亦寒也。
法當溫中陽而護表陽，未便以吐血之後而用柔潤寒涼，小青龍去麻、辛加枳實、
廣皮、杏仁、生薑湯主之。用此方十數帖而癒。
癸亥二月初十日，徐氏，二十六歲，酒客脈弦細而沉，喘滿短氣，脅連腰痛，有
汗，舌白滑而厚，惡風寒，倚息不得臥。此系裏水招外風為病，小青龍去麻、辛
證也。
薑半夏六錢、桂枝六錢、炒白芍四錢、旋復花三錢〔包煎〕、杏仁泥五錢、乾薑
三錢、制五味一錢五分、炙甘草一錢、生薑五片。
煮三杯，分三次服。
癸亥七月二十三日，邵，二十六歲，右關單弦飲癖，少陰獨盛，水臟盛而士氣衰
也；至吞酸、飯後吐痰不止，治在胃腎兩關。不能戒酒，不必服藥。用真武湯法。
熟附子五錢、真山連〔同吳茱萸浸炒〕一錢五分、細辛一錢五分、茯苓塊六錢、
生薑五片、吳茱萸三錢、生薏仁六錢。
水八分，煮三杯，分三次服。四帖。
二十八日，內飲用溫水臟法，已見大效。但藥太陽剛，不可再用。所謂一張一弛，
文武之道，且議理陽明以為過峽文字。
薑半夏六錢、小枳實一錢五分、廣皮一錢、茯苓塊六錢、白豆蔻一錢、生薏仁六
錢、生薑六錢。
煮三杯，分三次服。四帖。
八月初三日，用理陽明亦復見效，惟吐酸仍然未止；按吞酸究屬肝病，議肝胃同
治法。
半夏六錢、茯苓三錢、青皮二錢、桂枝三錢、吳萸三錢、生薑三片、薏仁五錢、
山連〔薑炒〕二錢。
煮三杯，分三次服。四帖。
某氏，內飲招外風為病，既喘且咳，議小青龍法。
桂枝三錢、茯苓塊三錢、炒白芍一錢五分、乾薑三錢、麻黃〔蜜炙〕一錢、制五
味一錢、生薏仁五錢、細辛八分、半夏三錢、炙甘草一錢五分。
煮三杯，分三次服。
又，痰飲喘咳，前用小青龍業已見效，但非常服之品；脈遲緩，議外飲治脾法。
茯苓塊六錢、桂枝五錢、生于朮三錢、益智仁一錢五分、制茅朮四錢、半夏六錢、
生薏仁五錢、炙甘草二錢、生薑五片。
煮三杯，分三次服。四帖。
甲子十月二十八日，皮氏，四十八歲，痰飲喘咳，左脈浮弦沉緊，自汗，勢甚凶
危。議小青龍去麻、辛，加厚朴、杏仁。
桂枝六錢、杏仁霜五錢、厚朴三錢、制五味二錢、半夏六錢、炙甘草三錢、干薑
五錢、炒白芍四錢。
甘瀾水八杯，煮取三杯，分三次服。
二十九日，於前方內加雲苓塊五錢、半夏五錢。
三十日，服小青龍已效，然其水尚洋溢，未能一時平復。
桂枝八錢、杏仁霜五錢、乾薑五錢、五味子三錢、雲苓八錢、半夏一兩二錢、炒
白芍五錢、廣皮三錢、炙甘草三錢、生薑五片。
甘瀾水煮成四碗，分四次服。
十一月初二日，以眩冒甚，於前方內加于朮六錢。
初四日，脈現單弦，喘止咳減，眩冒未寧；再太陰屬土，既重且緩，萬不能一時
速癒，且痰飲五年，豈三、五日可了。
于朮六錢、杏仁霜五錢、桂枝五錢、五味子六錢、半夏一兩、炙甘草三錢、乾薑
三錢、雲苓六錢。
甘瀾水八碗，煮取三碗，分三次服。三帖。
乙丑二月初三日，福，三十二歲，痰飲胸痺痹，兼有脅下懸飲。
旋復花三錢〔包煎〕、桂枝三錢、厚朴一錢、薤白二錢、小枳實三錢、杏仁泥三
錢、半夏五錢、括萎二錢、廣皮一錢五分、生香附三錢。
水八碗，煮取三碗，分三次服。三帖。
初七日，胸痺痹懸飲已癒，惟腸痺痹食不甘味。議和肝胃，兼開腸痺痹。
生薏仁五錢、半夏三錢、廣皮二錢、白通草二錢、小枳實二錢、杏仁八錢、薑汁
三匙。
水五杯，煮取二杯，渣再煮一杯，分三次服。
乙丑十一月十一日，李，三十八歲，脈弦細而沉，咳嗽倚息不得臥，胸滿口渴。
用小青龍去麻、辛法。
桂枝六錢、小枳實七錢、白芍四錢、乾薑五錢、半夏一兩五錢、五味子二錢、茯
苓一兩、廣皮三錢、炙甘草三錢。
煮四碗，分四次服。
十三日，服小青龍已效；但喉啞知渴，脈見微數；為痰飲欲去，轉用辛涼開提肺
氣法。
蜜麻黃三錢、石膏八錢、杏仁五錢、半夏三錢、苦桔梗三錢、生甘草三錢、廣皮
一錢。
煮三杯，分三次服。
丙寅正月十四日，煥氏，三十八歲，痰飲法當惡水，反喜水者，飲在肺也。喜水
法當用甘潤，今反溫燥，以其為飲也。既喜水，曷以知其為飲？以得水不行，心
悸短氣，喘滿眩冒，咳嗽多痰嘔惡，諸飲證畢具也。即為飲證，何以反喜水？以
水停心下，格拒心火，不得下通于腎，反來上爍華蓋。反格拒腎中真水，不得上
潮于喉，故嗌干而喜水以救之也。是之謂反燥，反燥者用辛能潤法。
半夏一兩、小枳實八錢、雲苓塊一兩、杏仁泥六錢、廣皮五錢、生薑一兩。
甘瀾水八碗，煮取三碗，渣再煮一碗，分四次服。
丙寅正月二十四日，顏，四十二歲，嗽不欲飲，倚息不得臥，脅痛自汗，不寐，
脈弦緩。議小青龍去麻、辛，加杏仁、薏仁，再重加半夏。
杏仁泥六錢、桂枝六錢、五味子一錢五分、焦白芍三錢、生薏仁一兩、半夏一兩、
炙甘草一錢五分、乾薑三錢。
甘瀾水八碗，煮取三碗，分三次服。
二十七日，嘔涼水，於前方內加乾薑二錢、廣皮三錢。以消痰氣。
二月初一日，金匱謂桂枝、乾薑為熱藥，服之當遂渴，今反不渴者飲也。茲證不
惟不渴，反嘔涼水不止，其為寒飲無疑。既真知其為飲，雖重用薑、桂何懼乎？
世人之不能立方者，皆未真知病情也。畏而不敢服者，亦未真知病情也。
桂枝八錢、小枳實二錢、乾薑七錢、焦白芍四錢、茯苓〔連皮〕四錢、半夏二兩、
五味子一錢五分、廣皮三錢、炙甘草二錢、生薑五片。
甘瀾水八杯，煮取三杯，渣再煮一杯。分四次服。
丙寅正月二十六日，昆，四十二歲，飲家眩冒，用白朮澤瀉湯法。脈洪滑而沉。
半夏一兩、茯苓塊一兩、澤瀉二兩、白朮一兩、小枳實三錢。
甘瀾水八碗，煮取三碗，渣再煮一碗，分四次服。
二十七日，於前方內加：竹茹六錢、生薑汁每杯沖三小匙。
二月初十日，脈沉微數。
于朮一兩、半夏一兩、竹茹一兩、澤瀉二兩、茯苓塊一兩。
甘瀾水八碗，煮取三碗，渣再煮一碗，分四次服。
丸方：半夏八兩、澤瀉八兩、雲苓塊六兩、天麻八兩、白朮六兩。
共為細末，神曲糊、薑汁為丸，如桐子大。每服三錢，日再服，重則三服。
丙寅二月二十五日，陶氏，三十六歲，痰飲脈洪數，咳嗽倚息不得臥，有汗，胸
痺痹。
生石膏八錢、桂枝五錢、老厚朴三錢、半夏六錢、杏仁泥五錢、小枳實五錢、廣
皮二錢、炙甘草三錢。
煮三杯，分三次服。
某，懸飲者，水在肝也，非下不可。但初次診視，且用輕法。
半夏一兩、旋復花四錢〔包煎〕、生香附五錢、降香末三錢、青皮三錢、廣皮三
錢、蘇子霜三錢。
煮三杯，分三次服。
己巳二月十六日，佟氏，七十五歲，脈弦細而不調，喘滿短氣，心悸，氣上阻胸，
咳嗽倚息不得臥，仍中焦痰飲、下焦濁陰為患。年老全賴陽氣生活，茲陰氣陰邪
上僭如此，何以克當！勉與通陽降濁法。
半夏二兩、旋復花四錢〔包煎〕、秫米一合、小枳實一兩、茯苓六錢、廣皮六錢、
乾薑六錢。
煮三碗，分三次服。
十七日，懸飲內痛腸鳴，非下不可；以老年久虛，且下敢下，止有降逆而已。
薑半夏二兩、桂枝五錢、廣皮五錢、薤白五錢、小枳實一兩、秫米四錢、椒目四
錢、生薑一兩、旋復花三錢〔包煎〕。
煮三碗，分三次服。
十八日，年近八旬，五飲俱備，兼之下焦濁陰隨肝上逆，逼迫心火不得下降，以
致胸滿而潰潰然無奈。兩用通陽降逆，絲毫不應，蓋老年真陽太虛，一刻難生難
長，故陰霾一時難退也。議於前方內加香開一法。
半夏一兩、桂枝六錢、小枳實一兩、括蔞三錢、薤白三錢、乾薑五錢、茯苓〔連
皮〕一兩、沉香〔研細末沖〕二錢、廣皮五錢、生薑一兩、降香三錢。
煮三碗，分三次服。
十九日，五飲而兼濁陰上攻，昨用苓、桂重伐腎邪，大辛以開中陽，雖見小效，
大勢陰太盛而陽太衰，恐即時難以復解也。勉與齊通三焦之陽法。
桂枝六錢、薑半夏六錢、厚朴三錢、公丁香三錢、茯苓一兩、乾薑五錢、黑沉香
三錢、薤白四錢、小枳實六錢、生薑一兩、廣皮四錢、肉桂〔研細末沖〕二錢。
煮三碗，分三次服。
二十日，仍宗前法而小變之。
桂枝六錢、薑半夏八錢、乾薑五錢、茯苓塊一兩、薤白三錢、廣皮四錢、小枳實
五錢、肉桂三錢、炒川椒五錢、厚朴三錢、生薑一兩。
煮三杯，分三次服。
二十三日，膀胱已開，今日可無伐腎邪，心下氣阻，不能寐。仍然議中焦降逆法，
令得寐。
代赭石八錢、薑半夏二兩、旋復花五錢、秫米一合、廣皮五錢、小枳實八錢、生
薑自然汁半杯〔沖〕。
煮三碗，分三次服。
二十四日，昨用降逆和胃，業已見效；但逆氣雖降，仍然有時上阻，陰霾太重，
肝氣厥逆也。
代赭石八錢、半夏一兩、旋復花四錢〔包煎〕、茯苓〔連皮〕一兩、薑汁〔沖〕
半酒杯、小枳實六錢、廣皮四錢。
煮三碗，分三次服。
乙酉正月二十五日，陳，四十五歲，病由瘧邪傷胃，正虛邪實，六脈俱結，且有
痰塊塞滯經絡隧道。病有三虛一實者，先治其實，後治其虛。
薑半夏六錢、茯苓塊五錢、杏仁泥一兩、鵝眼枳實四錢、廣皮三錢、蘇子霜二錢。
甘瀾水八碗，煮取三碗，分早中晚三次服。二帖。
二十八日，脊痛，痺痹也；右腿偏軟，痿也。咳嗽而喘，支飲射肺也。日久不癒，
皆誤補用熟地等壅塞隧道之故。脈洪。
生石膏三兩、桂枝五錢、茯苓皮五錢、薑半夏五錢、杏仁泥五錢、防己四錢、片
薑黃三錢、廣皮炭三錢、薏仁五錢。
煮四碗，分四次服。
兩帖後，退生石膏一兩、加赤茯苓塊一兩。
再兩帖後，復加生石膏一兩；以左乳傍有結核作痛，加青橘葉五錢。
二月初六日，痺痹夾痰飲，與開痺痹蠲飲法。現在痺痹解而飲未除，脈之洪者亦減，病
減者減其制。
薑半夏五錢、桂枝五錢、茯苓連皮六錢、防己三錢、小枳實三錢、青橘葉三錢、
薏仁五錢、廣皮三錢。
煮三杯，分三次服。
初八日，加小枳實二錢、廣皮二錢、飛滑石六錢。
初九日，加生石膏一兩。
十一日，肝鬱夾痰飲，咳嗽痰多，吐瘀血。
旋復花三錢〔包煎〕、萎仁二錢、桃仁泥二錢、廣皮炭二錢、薑半夏六錢、青皮
二錢、降香末三錢、青橘葉三錢、蘇子霜三錢、歸鬚二錢。
煮三杯，分三次服。
又，痰飲夾肝鬱，吐出瘀血後，以兩和肝胃為主。
丸方：雲苓〔連皮〕八兩、香附六兩、生薏仁八兩、半夏十兩、鬱金二兩、澤瀉
八兩、益智仁四兩、廣皮五兩。
共為極細末，神曲水法為丸，如小梧子大。每服三錢，日三服，開水送下。
六月初五日，暑濕行令，脈弦細，胃不開，渴而小便短。議渴者與豬苓湯法。
飛滑石六錢、豬苓五錢、雲苓四錢、澤瀉五錢、薑半夏四錢、益智仁一錢五分、
廣皮三錢。
煮三杯，分三次服。胃開即止。
初六日，痰飲之質，冒暑欲嘔，六脈俱弦，雖渴甚，難用寒涼，與局方消暑丸法。
薑半夏八錢、茯苓四錢、藿香梗三錢、廣皮三錢、生甘草二錢、生薑汁每杯沖三
小匙。
煮三杯，分三次服。
初八日，病減者減其制，減半夏四錢、茯苓二錢。
十二日，腰以下腫，當利小便。渴而小便短，議渴者與豬苓湯例。
飛滑石一兩二錢、豬苓八錢、半夏四錢、澤瀉八錢、雲苓皮六錢。
煮三杯，分三次服。以渴減腫消為度。
十四日，脈沉細，胃不開，減豬苓三錢、澤瀉三錢、飛滑石三錢、加廣皮三錢、
藿香梗三錢、益智仁三錢。
十六日，暑濕病退，小便已長。陽氣不振，與通補陽氣。
雲苓塊五錢、桂枝三錢、茅蒼朮二錢、半夏三錢、生薏仁五錢、白蔻仁一錢〔研〕、
廣皮二錢、炙甘草二錢。
煮三杯，分三次服。
十七日，頭脹胸悶，脈緩氣歉，暑必夾濕也。
藿香〔半梗半葉〕二錢、雲苓皮五錢、杏仁三錢、半夏三錢、薏仁五錢、白蔻仁
二錢、廣皮三錢。
煮三杯，分三次服。
十九日，小便濁，加豬苓四錢、澤瀉四錢。
二十四日，暑月頭脹微痛，與清上焦。
藿香葉三錢、薄荷一錢、荷葉邊〔去蒂〕一張。
二十五日，六脈陽微，暑濕之餘，小便自濁，與分利法。
萆薢五錢、生薏仁五錢、桂枝三錢、益智仁三錢、豬苓三錢、蒼朮三錢、雲苓皮
五錢、澤瀉三錢。
煮三杯，分三次服。
七月十九日，濕熱為病，與苦辛淡法。
半夏五錢、飛滑石六錢、桂枝三錢、豬苓三錢、杏仁三錢、澤瀉三錢、木通三錢、
雲苓皮五錢、生薏仁五錢。
煮三杯，分三次服。
二十二日，濕熱為病，與苦辛淡法，小便已長，胃不開，與闔陽明。
半夏六錢、茯苓皮五錢、廣皮三錢、生薑三錢、薏仁五錢、益智仁三錢。
煮三杯，分三次服。
二十五日，加：桂枝三錢、枳實三錢、白蔻三錢。
九月二十一日，痰飲喘咳，脈弦，與小青龍法。
薑半夏五錢、桂枝三錢、炒白芍二錢、杏仁泥四錢、小枳實三錢、乾薑二錢、五
味子二錢、廣皮三錢、炙甘草一錢。
煮三杯，分三次服。
二十四日，痰飲脅痛而咳嗽，是謂懸飲。懸飲者，水在肝也。脈弦數，水在內，
外風未淨也。
薑半夏六錢、杏仁三錢、葶藶子三錢、香附三錢、桂枝尖三錢、施復花三錢〔包
煎〕、青蒿三錢、黃芩炭一錢五分、廣皮二錢、小枳實四錢、生薑汁三小匙。
煮三杯，分三次服。
二十五日，身熱退，去青蒿、黃芩炭、葶藶子，加杏仁二錢。
二七七日，痰飲脅痛而咳嗽，是謂懸飲，水在肝也。脈弦數。
半夏六錢、桂枝尖三錢、小枳實三錢、旋復花三錢〔包煎〕、杏仁三錢、蘇子霜
三錢、降香末三錢、生薑汁三匙、香附三錢、廣皮二錢。
煮三杯，分三次服。
二十九日，病減者減其制，減半夏三錢、枳實一錢、蘇子一錢、降香一錢、桂枝
一錢，連前共服五帖收功。
乙酉四月二十七日，錢，十七歲，春初前曾不寐，與胃不和之靈樞半夏湯，服至
二十帖始得寐。茲胃仍不甚和，猶有不寐之弊，納食不旺，再與和胃。
半夏六錢、生薏仁五錢、白蔻仁〔連皮〕一錢、益智仁一錢、雲苓四錢、薑汁〔沖〕
三小匙、廣皮炭一錢五分。
煮二杯，分二次服。
備用方，肝遺熱於腦，則成鼻淵，蒼耳子散䶀»之。
辛夷一兩、蒼耳子一兩〔炒〕、連翹〔連心〕八錢、苦桔梗五錢、桑葉六錢、銀
花八錢、茶菊花六錢、甘草三錢、黃芩炭二錢、薄荷二錢。
共為極細末，每服二錢，雨前茶調，日二次。
五月初一日，胃不和，數與和胃，已得寐進食。夜眠必流口水者，經謂胃熱則蟲
動，蟲動則廉泉開，則液自出。與辛涼和胃法。
半夏六錢、生石膏四錢、茯苓〔連皮〕六錢、白蔻皮一錢五分、杏仁三錢、薏仁
五錢。生薑汁每杯沖三小匙。
煮三杯，分三次服。四帖。
初六日，口水減，牙痛，脈如故，月服四帖。
十一日，方如前，再服四帖。
十六日，風淫所勝，治以辛涼，佐以苦甘。
金銀花三錢、芥穗八分、苦桔梗二錢、連翹二錢、香豆豉三錢、杏仁二錢、生甘
草一錢、桑葉二錢。
煮二杯，分二次服，熱退為度。二帖熱退。
十八日，胃熱，夜間口液自出，與和胃陰法。
生石膏六錢、半夏五錢、茯苓五錢、麥冬〔不去心〕三錢、白蔻仁一錢五分。
煮三杯，分三次服。
二十二日，諸症皆減，去石膏，加麥冬二錢。
二十八日，胃中向有飲聚，不寐，服半夏湯已癒。後因痰涎自出，與涼陽明亦減；
餘飲未除，與服外台茯苓飲意。
茯苓五錢、洋參二錢、生薑三片、半夏三錢、麥冬〔不去心〕一錢、大棗〔去核〕
二枚、廣皮一錢五分、枳實一錢五分。
煮兩杯，分二次服。
乙酉四月二十九日，吳，五十七歲，六脈洪數，右寸獨大，酒客痰多，肺熱之至。
生石膏四兩、半夏五錢、薏仁五錢、杏仁五錢、茯苓皮五錢、防己三錢。
煮三碗，分三次服。
五月初十日，加廣皮三錢。至五月二十日，共服二十帖。
二十六日，酒客形體壯盛而陽痿，其為濕中生熱，非精血之虛，其象顯然。與諸
痿獨取陽明法。
生石膏三兩、半夏五錢、防己四錢、薏仁八錢、黃柏五錢、茯苓皮八錢、木通三
錢。
煮三碗，分三次服。
六月十二日，去黃柏二錢、木通三錢。以喉嗆太久，今可兼清肺氣，加苦桔梗三
錢、飛滑石六錢、甘草一錢。
二十日，脈洪數，右大於左，喉啞痰多，戒油膩。
生石膏四兩、半夏六錢、蘇葉〔半梗〕三錢、炙甘草一錢、苦桔梗三錢、杏仁五
錢。
煮三碗，分三次服。
七月二十一日，生石膏三兩、半夏六錢、苦桔梗四錢、生甘草一錢、茯苓皮六錢、
杏仁四錢。
煮三杯，分三次服。
八月初四日，右寸脈獨大，金實無聲，已效而未全癒；照前方再服三劑。前後共
服八十餘劑，計石膏三百數十兩。
乙酉五月初二日，嚴，三十九歲，六脈弦細短澀，吐血三年不癒，兼有痰飲咳嗽，
五更汗出。經謂陽絡傷則血上溢，要知絡之所以傷者，有寒有熱，并非人之有絡
只許陽火傷之，不准寒水傷之也。今人見血投涼，見血補陰，為醫士一大痼疾。
醫士之短不癒，安望病家之病癒哉！此症陽欲亡矣，已難救治，勉照脈症立方。
薑半夏六錢、焦白芍三錢、乾薑炭三錢、桂枝木三錢、茯苓塊五錢、五味子二錢、
廣皮炭三錢、小枳實二錢。
煮三杯，分三次服。
初六日，復診據云飲食已增，午後之五心煩熱如故，脈稍和緩。諸病必究寢食，
得穀者昌，方無可轉；至午後之熱，方即甘溫除大熱法也。因脈稍和緩，去乾薑
炭。
十三日，前後共服過十劑，汗斂食增，血并不吐，頭中發空，得甜食則咳減，中
氣虛也。加甘草三錢，以補中氣，再服四帖，脈仍緊故也。
十七日，前後共服十四帖，諸病向安，惟脈之弦緊如故，咳甚則欲嘔。於原方去
五味子、減甘草，再服四帖。
二十一日，諸症皆漸減，痰亦漸厚，心悸甚。加枳實一錢，再服四帖。
二十五日，脈弦細如故，咳嗽日減夜甚，陽微陰盛可知；午後身熱已減，惟食後
反覺嘈雜，胸中有水狀，少時即平。於厚方加乾薑一錢、枳實二錢。
三十日，汗止嗽減，五心煩熱亦減，脈弦數，夜間咳甚。服熱藥反不渴，飲尚重
也。病痰飲者，冬夏難治。
茯苓塊五錢、桂枝三錢、半夏六錢、五味子一錢五分、小枳實五錢、薏仁五錢、
白芍三錢、廣皮炭五錢〔存性〕、炙甘草一錢、乾薑一錢。
煮三杯，分三次服。
六月初四日，前方已服四帖，脈弦緊不數，仍不知渴。於前方內加炙甘草一錢五
分、乾薑二錢。再服三帖。
初八日，脈弦緊如故，舌白滑甚，加桂枝二錢、再加乾薑三錢。
十二日，脈之短澀退而弦細如故，痰飲仍重，於前方內加桂枝二錢、再加乾薑二
錢、茯苓三錢，以化飲。
十七日，夜咳已止，是其佳處，咳來日淺，亦是最好；左脈沉細，右脈弦緊，飲
未盡除；至遍身骨痛，久病之故。古人云：“勞煮溫之”，甘溫調營衛而復胃氣，
胃旺進食，久久自癒。病減者減其制。
桂枝三錢、五味子一錢五分、乾薑三錢、半夏五錢、枳實五錢、廣皮三錢、炙甘
草二錢。
煮三杯，分三次服。
蠲飲丸：痰飲久聚，未能一時猝去，業已見效，與丸藥緩化可也。戒生冷惱怒。
桂枝半斤、小枳實四兩、乾薑六兩、蒼朮炭六兩、茯苓半斤、半夏一斤、益智仁
四兩、廣皮十二兩、炙甘草六兩。
共為細末，神曲糊為丸，如梧子大。每服三錢，日三服。飲甚時服小青龍湯。
乙酉五月初十日，陳，五十一歲，人尚未老，陽痿多年。眩冒昏迷，胸中如傷油
膩狀，飲水多則胃不快，此伏飲眩冒症也。先與白朮澤瀉湯逐其飲，再議緩治濕
熱之陽痿。豈有六脈俱弦細，而恣用熟地久服六味之理哉。
冬于朮二兩、澤瀉二兩。
煮三杯，分三次服。
十三日，已效而未盡除，再服原方十數帖而癒。
乙酉五月初一日，李，四十八歲，其人向有痰飲，至冬季水旺之時必發，後因伏
暑成痢，痢後便溏，竟夜不寐者多日，寒熱飲飽皆不自知，大便不通。按暑必挾
濕，況素有痰飲，飲即濕水之所化。醫者毫不識病，以致如此。久臥床褥而不得
起，不亦冤哉！議不食不飢不便不寐九竅不和皆屬胃病例，與靈樞半夏湯令得寐
再商。
薑半夏二兩、秫米二合。
急流水八杯，煮取三杯，分三次服。得寐為度。
十一日，諸竅不和，六脈純陰，皆痰飲為呆膩補藥所閉。昨日用半夏湯已得寐而
未熟，再服前方三帖，續用小青龍去表藥，加廣皮、枳實以和其飲。蓋現在面色
黃亮，水主明也；六脈有陰無陽，飲為陰邪故也；左脈弦甚，經謂單弦飲澼也。
有一症必有一症之色脈，何醫者盲無所知，吾不知伊一生所學何事，寧不愧死！
薑半夏六錢、桂枝五錢、五味子二錢、炒白芍三錢、小枳實五錢、乾薑二錢、炙
甘草三錢、廣皮三錢。
甘瀾水八杯，煮成三杯，分三次服。
十八日，胃之所以不和者，土惡濕而陽困也。昨日純剛大燥以復胃陽，今脈象較
前生動，胃陽已有生動之機；但小便白濁，濕氣尚未暢行，胃終不得和也。與開
太陽闔陽明法。
薑半夏二兩、秫米一合、豬苓六錢、桂枝四錢、茯苓皮六錢、飛滑石三錢、廣皮
三錢、澤瀉六錢、通草一錢。
流水十一碗，煮成四碗，分早中晚夜四次服。
六月初三日，於原方內去滑石、通草，加川椒〔炒去汗〕三錢。
乙酉五月十六日，高，五十二歲，脈弦，痰飲喘咳，與小青龍去麻、辛，加廣皮、
枳實。
薑半夏六錢、桂枝五錢、小枳實五錢、廣皮三錢、炙甘草三錢、五味子二錢、白
芍三錢、乾薑二錢。
煮三杯，分三次服。二帖。
十八日，已見小效，汗多，加淨麻黃根三錢。
二十日，病減者減其制，去桂枝、枳實各二錢。
二十日，服前藥汗少，惟善嚏，周身痠痛。於原方減乾薑一錢，加杏仁三錢、防
己三錢。
乙酉五月二十七日，董，四十五歲，脈沉細弦弱，咳嗽夜甚，久而不癒，飲也。
最忌補陰，補陰必死，以飲為陰邪，脈為陰脈也。經曰：“無實實”。
桂枝六錢、小枳實二錢、乾薑三錢、五味子一錢、白芍四錢、半夏五錢、炙甘草
一錢、廣皮三錢〔炒〕。
煮三杯，分三次服。
六月初一日，複診加雲苓三錢、枳實二錢。
十七日，其人本有痰飲，服小青龍胃口已開；連日午後頗有寒熱，正當暑濕流行
之際，恐成瘧疾。且與通宣三焦。
茯苓皮五錢、杏仁三錢、薑半夏四錢、生薏仁五錢、小枳實三錢、青蒿二錢、藿
香梗三錢、白蔻仁一錢五分。
煮三杯，分三次服。
十九日，寒熱已止，脈微弱。去蔻仁、青蒿，加桂枝、乾薑以治其咳。
二十二日，咳減，寒熱止，胃口開，嗽未盡陳，脈尚細小。效不便方，服至不咳
為度。
乙酉五月初八日，某，六脈弦緊，右脈沉取洪大。先後腰以上腫例，舌白滑，喘
而咳，無汗，從溢飲例之大青龍法減甘藥，為其重而滯也。
生石膏一兩、杏仁〔去皮留尖〕五錢、桂枝五錢、炙甘草二錢、細辛二錢、大棗
肉二枚、麻黃〔去節〕六錢、生薑三錢。
煮成三杯，先服二杯，復被令微汗佳；得汗再服第二杯如上法。
十一日，溢飲脈緊無汗，咳嗽浮腫，昨用大青龍汗出腫消，喘咳減。與開太陽闔
陽明法。
半夏五錢、飛滑石五錢、茯苓五錢、生薏仁五錢、桂枝一錢五分、澤瀉三錢、蒼
朮炭二錢、豬苓三錢、廣皮三錢。
煮三杯，分三次服。
已服十數帖，後加連子五錢、益智仁二錢。
乙酉正月初十日，陳，七十六歲，懸飲脈弦，左脅不快，為水在肝；法當用十棗
湯，近八旬之老人，難任藥力，與兩和肝胃可也。
旋復花三錢〔包煎〕、半夏五錢、香附五錢、廣皮三錢、小枳實三錢、淡吳萸二
錢、青皮三錢。
煮三杯，分三次服。
二十三日，前方已服十餘帖，複診脈結，加杏仁泥六錢，再服三帖。
壬戌正月十三日，覺羅，六十二歲，酒客痰飲哮喘，脈弦緊數，急與小青龍去麻、
辛加枳實、橘皮湯，不應，右脅痛甚，此懸飲也，故與治支飲之小青龍不應；應
與十棗湯，以十棗太峻，降用控涎丹。
甘遂五錢、大戟五錢、白芥子五錢。
共為細末，神曲糊丸如梧子大，先服十三丸不知，漸加至二十一丸，以得快便下
黑綠水為度。三服而水下喘止，繼以和胃收功。
汪室女，十七歲，伏暑夾痰飲，與三仁湯重加半夏、廣皮，屢效而熱不退，痰不
除，右脈微結，中有痰塊堵塞隧道。因延郟芷谷兄針中泉穴，紫血出後，繼咳老
痰二口，以後用藥無不見效，半月後伏暑痰飲皆癒矣。
甲子八月初十日，錢氏，三十二歲，咳嗽，胃中停水，與小龍去麻、辛重加枳實、
廣皮五帖，已癒八、九。因回母家為父祝壽，大開酒肉。其父亦時醫也，性喜用
人參，愛其女，遂用六君子湯，服關東參數十帖。將近一年，胃中積水脹而且痛，
又延其父視之，所用之藥，大抵不出守補中焦之外，愈治愈脹，愈治愈痛，以致
胸高不可以俯，夜坐不可以臥，已數日不食矣。其翁見勢已急，力辭其父，延余
治之。余見其目欲努出，面色青黃，胸大脹痛不可忍，六脈弦急七、八至之多，
余曰：“勢急矣，斷非緩藥所能救”。因服巴豆霜三分，下黑水將近一桶，勢稍
平，以和脾胃藥調之，三、四日後漸平，胃大開，於是吃羊肉餃三十二枚，胃中
大痛一晝夜，又用巴豆霜一分五厘，下後痛止，嚴禁魚肉，通補脾胃一月而安。
乙酉正月三十日，趙，四十六歲，太陽痺痹則腰脊痛，或左或右，風勝則引也；或
喘或不喘者，中焦留飲上泛則喘，不泛則不喘也。切戒生冷豬肉與一切補藥，周
年可癒。六脈洪大已極，石膏用少萬不見效，命且難保。
生石膏六兩、桂枝五錢、小枳實五錢、生薏仁五錢、薑半夏五錢、杏仁五錢、雲
苓皮五錢、黃柏炭二錢、白通草一錢、防己四錢。
煮三杯，分三次服。四帖。
二月初三日，複診於前方內加豬苓三錢、飛滑石一兩、小枳實三錢、四帖。
初七日，於前方內去半夏、豬苓，加海桐皮三錢、片子薑黃三錢、晚蠶砂三錢、
黃柏一錢。服至二十五日止，計十八帖，於前方再加桑皮三錢。
二十六日，於前方用石膏四兩，去黃柏炭，加薑半夏五錢。
二十七、八日，兩日減石膏，止留二兩。
二十九日、三月初一日，石膏仍用四兩，因拜掃停藥六天。
初八、九日，石膏每劑用二兩。
初十日，右手脈洪大已減，石膏只用一兩。
十一、二日，每日用石膏二兩。
十三四日，石膏每天月一兩。
十五日至十九日，因感燥氣，停藥五天。
二十日二十一日，石膏每帖用一兩。
二十二日至三十日，每劑石膏用二兩，共服九帖。
四月十五日，自淮安復至紹興，又診得洪大之脈較前已減七、八，然較之平脈仍
大而有力；現在小便赤濁，牙縫臭味復出，痺痹痛雖止，陽明太陽兩經濕熱未淨，
太陰化氣未復。
生石膏四兩、杏仁四錢、雲苓皮五錢、飛滑石六錢、海金砂五錢、晚蠶砂三錢、
木通三錢、薏仁五錢。
煮三杯，分三次服。四帖。
十九日，脈漸退，減石膏至二兩、加薑半夏五錢、廣皮三錢。
二十日至二十二日，每日用石膏一兩。
二十三日至二十六日，每日用石膏二兩。
二十七日，小便不利。
生石膏四兩、杏仁四錢、薑半夏五錢、飛滑石六錢、生薏仁五錢、木通三錢、茯
苓皮五錢、海金砂五錢、陳皮三錢。
煮三杯，分三次服。四帖。
五月初一日，感受風寒，服桂枝湯。
初四日，仍服前二十七日方。三帖。
初七日，內飲招外風為病。
薑半夏五錢、桂枝四錢、杏仁三錢、白芍二錢、小枳實五錢、防己三錢、乾薑一
錢、廣皮三錢、炙甘草一錢五分。
煮三杯，分三次服。其第一杯服後即啜稀熱粥一碗，復被令微汗即解；得汗後餘
藥不必啜粥。服四帖。
十一日，前因風寒夾飲之故，用小青龍法；現在風寒解而飲未除，脈復洪大。仍
與大青龍與木防己湯合法，兼治飲與痺痹也。
生石膏六錢、桂枝六錢、防己四錢、茯苓皮六錢、飛滑石六錢、半夏六錢、木通
三錢、小枳實三錢、杏仁四錢、廣皮三錢。
煮三杯，分三次服。
十四日，其人本有痺痹症痰飲，現屆盛暑發泄，暑濕傷氣，故四肢酸軟少氣，口中
膠膩欲嘔。與局方消暑丸意。
茯苓〔連皮〕一兩、炙甘草三錢、半夏六錢、生薑汁三匙、荷葉〔去蒂〕煮三杯，
分三次服。
十九日至二十三日，停藥。
二十四日，仍服十一日方，至六月初七日止，服十一帖。
六月初八日，停藥。
十八日，氣急欲喘，新感暑濕之故。於原方內加小枳實二錢、廣皮二錢，服五帖。
二十三日，生石膏六錢、桂枝四錢、半夏六錢、飛滑石六錢、茯苓皮六錢、杏仁
四錢、防己四錢、廣皮三錢、小枳實四錢、木通三錢。
煮三杯，分三次服。四帖。
二十七日，於原方內減石膏三錢，加：飛滑石六錢，共成一兩二錢，木通二錢，
共成五錢，晚蠶砂三錢。
二十九日，渴欲飲水，水入則吐者，名曰水逆，五苓散主之。
蒼朮三錢〔炒枯〕、桂枝三錢、茯苓皮六錢、半夏五錢、豬苓四錢、澤瀉四錢、
藿香三錢、生薑汁三匙。
煮三杯，分三次服。
七月初二日，飲食有難化之象，於原方內去蒼朮，加：廣皮炭四錢、神曲三錢、
益智仁二錢、小枳實三錢。以通胃腑，并醒脾陽。
初七日，右脈洪數，六腑不和，食後惡心，二便不爽，暑濕所干之故。議宣三焦。
生石膏二兩、茯苓皮六錢、黃芩炭三錢、飛滑石六錢、生薏仁五錢、薑半夏五錢、
小枳實三錢、益智仁三錢、白蔻仁一錢五分、廣皮三錢、生薑三片。
煮三杯，分三次服。
初九日，加益智仁、小枳實。
初十日，中焦停飲，晚食倒飽，是脾陽不伸之故。一以理脾陽為法。
薑半夏五錢、茯苓五錢、益智仁一錢五分、川椒炭八分、生薏仁五錢、廣皮三錢、
小枳實二錢、煨草果五分、白蔻仁一錢五分。
煮三杯，分三次服。
十七日，停飲兼痺痹，脈洪，向用石膏，并不見效。數日前因食後倒飽，脈不大。
石膏已用至三十斤之多，轉用溫醒脾陽，絲亮不應，水之蓄聚如故，跗腫不消，
胃反不開，右脈復洪大有力，小便短，思天下無肺者無弱，肺熱者無溺，仍用石
膏涼肺胃。
生石膏四兩、桂枝三錢、枳實五錢、防己四錢、薑半夏五錢、生薏仁五錢、廣皮
五錢。
煮三杯，分三次服。
二十一日，於前方內加茯苓皮五錢、杉皮五錢、減石膏二兩。
二十二日至二十四日，石膏只用四兩一帖。
二十五日至二十八日，石膏每帖只用二兩。
二十九日，飲聚不行，小便已清，少時即變臭濁，六腑之不通可知。大藥已用不
少，而猶然如是，病機之頑鈍又可知矣。議暫用重劑，餘有原案。
生石膏四兩、杏仁八錢、雲苓皮八錢、飛滑石一兩、薑半夏八錢、防己三錢、海
金砂八錢、小枳實五錢、廣皮四錢。
煮三杯，分三次服。
八月初一日，加石膏二兩。
初二日，又加石膏二兩。
初七日，減去廣皮四錢、小枳實二錢。
初十日，脈之洪大不減，加石膏二兩。
十一日至二十七日，仍服前方。
九月初四日，服石膏至五十斤之多，而脈猶浮洪，千古來未有如是之頑病，皆誤
下傷正於前、誤補留邪於後之累，今日去補陽明藥，蓋陽明之脈大也。
生石膏八兩、防己五錢、雲苓皮一兩、木通三錢、飛滑石二兩、杏仁泥一兩、小
枳實五錢。
煮四杯，分四次服。
專以苦淡行水，服兩帖再商。
初七日，複診加生石膏四兩，共成十二兩。服四帖。
十三日，脈洪滑，痰飲未除，晨起微喘，足跗腫未消盡，餘有原案。
生石膏八兩、半夏六錢、生薏仁六錢、飛滑石一兩、雲苓皮六錢、杏仁四錢、葶
藶子三錢、木通四錢。
十五日，氣已不急，去葶藶子；右脈仍洪，加石膏一倍，共成一斤。
十六日，氣急者得葶藶而止，右脈之洪大者得石膏一斤大減。病減者減其制，但
脈仍滑數，加行痰飲。
生石膏六兩、半夏一兩、枳實三錢、杏仁四錢、雲苓皮五錢、旋復花四錢〔包煎〕、
廣皮四錢、香附五錢。
煮四杯，分四次服。
十八日，脈漸小，減石膏二兩。服二帖。
二十日，脈洪數，加石膏八兩，共成十二兩。服二帖。
二十二日，脈洪數減，減石膏六兩，加葶藶子一錢五分。
二十五日，脈之洪大者得石膏一斤，業經大減。病減者減其制，俟脈復洪大有力，
再酌加其制。
生石膏十二兩、半夏一兩、香附五錢、枳實五錢、雲苓皮五錢、旋復花四錢〔包
煎〕、廣皮四錢、杏仁四錢。
煮四杯，分四次服。
二十九日，小便短，於原方加飛滑石一兩。
妙應丸：金匱謂：“凡病至其年月日時復發者當下之。”此症痰飲兼痺痹，自正月
服藥至十月，石膏將近百斤之多，雖無不見效，究未拔除病根。左脅間轆轆有聲，
不時喘咳，此水在肺也。金匱：“水在肺，十棗湯主之。”又謂：‘偏弦飲澼“，
又謂：”咳家之脈弦尚有水，十棗湯主之；“又謂：咳家一百日至一歲不死者，
十棗湯主之。”合而觀之，此症當用十棗無疑。但十棗太峻，南人膽怯，未敢驟
用，降用妙應丸，續續下之，庶無差感也。
制甘遂五錢、制大戟五錢、白芥子五錢。
共為細末，神曲糊為丸，如小梧子大。從三十丸服起，得下痰水即止。停數日水
不盡，再服，以盡為度。
十月初二日，服妙應丸二分六厘，大棗三枚煎湯下，清晨服。約二刻，先從左脅
作響，墜痛至少腹，便下綠水膠痰碗許。
初三日，服妙應丸二分六厘，大棗二枚煎湯下，便下痰水如前，湯藥未服。
初四日，氣喘，於前方內加：石膏四兩，共成一斤；杏仁四錢、廣皮二錢，共成
六錢、加桂枝六錢、生薑四錢，服四帖。
初八日，生石膏一斤、半夏一兩、茯苓皮六錢、飛滑石一兩、杏仁八錢、旋復花
四錢〔包煎〕、蘇子霜二錢、廣皮三錢。
煮四杯，分四次服。三帖。
十一日，服妙應丸三分。
十二日，脈仍洪大有力。
生石膏八兩、薏仁六錢、半夏六錢、香附三錢、雲苓皮六錢、旋復花四錢〔包煎〕、
杏仁四錢、廣皮三錢。
煮三杯，分三次服。
十三日，飛滑石一兩、半夏一兩、杏仁八錢、桂枝六錢、枳實五錢、茯苓皮五錢、
旋復花四錢〔包煎〕、廣皮四錢、香附三錢、蘇子霜二錢。
煮三杯，分三次服。
二十日，去香附，加蘇子霜。
二十二日，妙應丸二分四厘，服之即下痰水。
二十九日，妙應丸三分八厘，服之下痰如前。
十一月初四日，右脈洪數，本有聚飲，小便不長。
生石膏一斤、飛滑石一兩、小枳實四錢、半夏六錢、茯苓皮六錢、晚蠶砂三錢、
生薏仁六錢、杏仁六錢、白通草二錢。
煮三杯，分三次服。
初六日，服妙應丸三分八厘，下痰水如前。
十一日，於前方加鬱金三錢。
十二日，於前方加廣皮三錢、石膏八兩。
十三日，於前方加枳實二錢、旋復花四錢〔絹包〕。
十四日，於前方加蘇子霜四錢。
十五日，服妙應丸四分六厘，下痰水如前。
十六日，服妙應丸六分，下痰水如前。
十七日，痰飲喘咳，右脈洪，左關獨浮。與建金制木法。
生石膏八兩、半夏六錢、杏仁六錢、香附四錢、旋復花四錢〔包煎〕、蘇子霜三
錢、青皮三錢。
煮三杯，分三次服。
二十二日，服妙應丸六分。自服丸藥，每次皆下痰水，惟此次未下，以服藥後即
食粥也。
二十三日，服妙應丸六分，大便仍行痰水。
二十七日，洪大之脈已退，惟兩關獨浮，右大於左而兼實。木陷入土，與兩利肝
胃，兼開膀胱，小便短而水易停故也。
飛滑石一兩、半夏六錢、雲苓皮六錢、白芍四錢〔酒炒〕、旋復花三錢〔包煎〕、
香附三錢、蘇子霜三錢、廣皮三錢、青皮二錢。
煮三杯，分三次服。
十二月初一日，數日不服石膏，右脈復洪數，左關之獨浮者亦未十分平靜。與金
本同治法。
生石膏六兩、半夏六錢、雲苓皮六錢、杏仁六錢、飛滑石一兩、小枳實六錢、香
附四錢、旋復花四錢〔包煎〕。
煮三杯，分三次服。以後凡右脈大者，服此小即止。
初二日，服妙應丸六分，下痰水如前。
初三日，仍服初一日原方。二帖。
初五日，於初一日方內加桂枝五錢、廣皮四錢，以畏寒故也。服五帖。
初十日，服妙應丸八分下痰水如前。
十一日，於前方內去桂枝、廣皮，脈不肯小故也。再服五帖。
十六日，服妙應丸一錢仍下痰水如前。
丁亥正月十九日，曹，四十五歲，咳嗽，脈洪大數實，面色黧黑，已為難治；況
左脅版痛，臥不著席，此水在肝也，更為重極之症。先與大青龍以平其脈，再議
逐脅下之飲。
生石膏四兩、麻黃〔去節〕三錢、生薑五片、炙甘草三錢、杏仁泥五錢、桂枝三
錢、大棗〔去核〕三枚、細辛二錢。
煮三杯，先服一杯，得汗止後服，不汗再服。
二十日，痰飲喘咳無汗，六脈洪大數實；與大青龍全劑，脈小咳減，惟口渴思涼
未除，脈仍帶數。仍與大青龍去麻辛可也。
生石膏三兩〔先煎代水〕、桂枝三錢、小枳實三錢、薑半夏六錢、杏仁泥六錢、
雲苓〔半皮半塊〕六錢、炙甘草三錢。煮三杯，分三次服。
二十一日，於原方內減石膏一兩、加枳實二錢、廣皮五錢。
二十二日，痰飲喘咳，左邊臥不著席，脈洪大數實，與大青龍三次見效，脈已平
復，惟仍數耳。
生石膏二兩、雲苓〔半塊半皮〕六錢、桂枝三錢、小枳實三錢、薑半夏六錢、炙
甘草三錢、杏仁泥五錢、廣皮五錢。
煮三杯，分三次服。
丙戌四月十五日，陳女，十五歲，六脈弦數，午後身熱，前曾腹脹泄瀉，痰多喘
咳，氣上阻胸，內飲招外風為病，兼有伏暑之象，與通宣三焦。
雲苓塊六錢、生薏仁五錢、白蔻仁一錢五分、薑半夏五錢、杏仁泥三錢、旋復花
三錢〔包煎〕、黃芩炭一錢五分、藿香梗三錢。
煮三杯，分三次服。
十八日，六脈弦數，較前雖減，而身熱未除，喘咳亦減，胃少開，鬱少舒，仍宗
前法，餘有原案。
雲苓皮六錢、生薏仁五錢、廣鬱金二錢、薑半夏五錢、旋復花三錢〔包煎〕、黃
芩炭三錢、白蔻仁二錢、藿香梗三錢、杏仁三錢、青皮二錢、青蒿二錢。
煮三杯，分三次服。
二十日，肚鬱夾痰飲，咳嗽氣上阻胸，寒熱。與宣肝絡以開鬱，和胃以逐飲，降
肝氣、鎮肝逆以去氣阻，調營衛以止寒熱，餘有原案。
代赭石五錢〔煆〕、桂枝三錢、炒白芍三錢、旋復花三錢〔包煎〕、薑半夏五錢、
香附三錢、廣鬱金二錢、歸橫鬚二錢、降香末三錢、廣皮三錢。
煮三杯，分三次服。
二十三日，肝鬱夾痰飲，兼有伏暑寒熱，前與通宣三焦，繼以調和營衛，宣肝鬱，
逐痰飲。兩法俱效，仍宗第二法。
代赭石三錢〔煆飛〕、桂枝三錢、生薏仁五錢、香附三錢、旋復花三錢〔包煎〕、
炒白芍三錢、歸鬚二錢、薑半夏五錢、廣皮三錢、白蔻仁一錢、廣鬱金二錢、降
香末二錢。
煮三杯，分三次服。
二十六日，脈大則病進，脈小則病退。肚鬱夾痰飲，三法俱效，仍以兩和肝胃、
調和營衛立法。
代赭石五錢〔煆飛〕、桂枝三錢、降香末二錢、香附三錢、新絳紗三錢、炒白芍
三錢、歸鬚二錢、旋復花三錢〔包煎〕、廣皮三錢、益智仁一錢五分、薑半夏五
錢。
煮三杯，分三次服。
己丑正月初七日，舒氏，四十一歲，痰飲喘咳夜甚，脅痛，少腹亦痛，溺濁，水
在肝也，經謂之懸飲。懸飲者，十棗湯主之。恐其太痠，宗其法而不用其方。
薑半夏五錢、生薏仁六錢、旋復花三錢〔包煎〕、香附三錢、雲苓皮六錢、小枳
實三錢、降香末二錢、廣皮三錢、蘇子霜三錢。
煮三杯，分三次服。
己丑正月十一日，魯氏，七十二歲，痰飲喘咳，倚息不得臥，左畔更不能著席，
下有飲水在肝也。加逐肝中之飲，與小青龍法。
薑半夏六錢、桂枝四錢、廣橘皮三錢、旋復花三錢〔包煎〕、小枳實四錢、香附
三錢、五味子一錢五分、乾薑四錢、炙甘草二錢。
煮三杯，分三次服。
十四日，痰飲喘咳，倚息不得臥；前與小青龍法，痰少活，右手今日脈結，塊痰
所致。重與利肺氣為要。
薑半夏六錢、苦桔梗五錢、杏仁五錢、雲苓塊五錢、小枳實四錢、旋復花三錢〔包
煎〕、廣皮三錢、蘇子霜三錢、生薑汁三匙〔沖〕。
煮三杯，分三次服。
十八日，痰飲喘咳，倚息不得臥，脈結；前與利肺氣治結脈法，茲結脈已癒，但
自覺冷氣上沖，當伐其沖氣。
雲苓塊一兩、桂枝六錢、廣橘皮三錢、薑汁三匙〔沖〕、小枳實四錢、薑半夏六
錢、乾薑四錢。
甘瀾水煮三杯，分三次服。
庚寅十月十六日，潘，二十九歲，痰飲喘咳，脈弦。
薑半夏六錢、桂枝五錢、廣橘皮三錢、白芍三錢、小枳實三錢、炙甘草三錢、乾
薑二錢、五味子二錢。
煮三杯，分三次服。
十八日，喘稍定而不寐，與胃不和則臥不安，飲以靈樞半夏湯，喘止能寐，伏飲
未除。
薑半夏六錢、桂枝三錢、小枳實三錢、乾薑三錢、雲苓塊五錢、炙甘草三錢、廣
皮三錢、炒于朮三錢。
煮三杯，分三次服。
乙丑二月初八日，氏羅覺，少陽膽絡偏頭痛，系上焦火病屬陽；胸滿短氣，不食
不便，喘咳脈沉弦，頭面肢腫，欲小便則寒噤，系中下焦水病屬陰，陰水火兼病，
礙難措手，勉與清上焦勿犯中下二焦，俟上焦癒，再治下焦。
連翹三錢、牛蒡子二錢、鉤藤三錢、刺蒺藜二錢、銀花三錢、荊芥穗一錢、丹皮
二錢、茶菊花三錢、桑葉三錢。
煮三小杯，分三次服。服一帖，頭痛減。
初九日，痰飲誤用苦寒，以致胸滿短氣，便閉不食。
薑半夏八錢、小枳實四錢、廣皮三錢、杏仁泥八錢。
煮三杯，分三次服。以大便通為度。服一帖，便通思食，胸滿除，但頭復微脹。
壬辰正月二十八日，珠氏，三十歲，六脈沉弦細弱，陽氣虛極，嘔吐停水、食少，
再吃生冷豬肉咸味，不可救矣。
茯苓塊六錢、吳萸三錢、橘皮四錢、良薑三錢、川椒炭三錢、薑半夏六錢、生薑
五錢。
煮三杯，分三次服。
二月初二日，即於前方內去良薑，加乾薑炭三錢。
初五日，陽虛受寒，服溫藥已效；仍有脅脹臍痛，六脈弦細。
薑半夏五錢、吳萸二錢、厚朴二錢、川椒炭三錢、小茴香三錢〔炒黑〕、良薑二
錢、香附三錢、青皮二錢、廣橘皮三錢。
煮三杯，分三次服。
初九日，於前方內加茯苓塊五錢。
十二日，陽微，脈弦細，脅脹減而腹痛未除。
吳茱萸三錢、烏藥二錢、檳榔二錢、小茴香三錢〔炒〕、廣橘皮三錢、良薑三錢、
青皮二錢、生薑三片、川椒炭三錢。
煮三杯，分三次服。
二十二日，本受燥金寒氣，又加肝鬱脅痛，治在肝絡。
新絳紗三錢、香附三錢、蘇子霜三錢、旋復花三錢〔包煎〕、薑半夏五錢、青皮
二錢、川椒炭三錢、歸橫鬚二錢、降香末三錢、橘皮三錢。
煮三杯，分三次服。
壬辰二月初五日，某，其人本有痰飲喘咳，又感風溫，不惡寒，反惡熱，口渴，
暮夜身熱，頭暈汗多，暫與辛涼清上。
連翹三錢、苦桔梗三錢、銀花三錢、香豆豉二錢、蘆根三錢、杏仁泥三錢、桑葉
三錢、炙甘草一錢五分、竹葉三錢。
煮三杯，分三次服。
初七日，痰飲喘咳，又加溫熱。前與辛涼，茲溫熱已退，脈猶微數；尚不能純然
大溫以治飲，且與平劑為穩。
茯苓皮六錢、杏仁五錢、小枳實四錢、香附三錢、薑半夏六錢、旋復花三錢〔包
煎〕、橘皮四錢、蘇子霜三錢。
煮三杯，分三次服。
初九日，胃不和則臥不安，與靈樞半夏湯和胃。
薑半夏二兩五錢、秫米一合。
急流水八杯，煮取三杯，分三次服。
十一日，痰飲喘咳，脈弦細。
薑半夏六錢、桂枝四錢、五味子一錢五分、焦白芍二錢、廣橘皮四錢、干薑三錢、
小枳實一錢、細辛一錢、炙甘草三錢。
甘瀾水八杯，煮取三杯，分三次服。
十三日，痰飲喘咳，與溫中降氣已效，仍宗前法而進之。
桂枝三錢、小枳實五錢、細辛一錢、蘇子霜三錢、杏仁三錢、焦白芍二錢、乾薑
三錢、廣橘皮五錢、炙甘草三錢。
甘瀾水八杯，煮取三杯，分三次服。
十五日，痰飲喘咳，已癒五、六，惟口乾頭暈不寐，與辛能潤法。
薑半夏二兩、秫米一合。
急流水八碗，煮取三碗，分三次服。
十八日，痰飲不寐，與半夏湯已寐，惟短氣心悸未除，汗多。
薑半夏六錢、桂枝三錢、小枳實三錢、雲苓塊五錢、五味子三錢、乾薑三錢、炙
甘草三錢、廣橘皮三錢、麻黃根〔去淨蘆〕三錢。
煮三杯，分三次服。
二十一日，痰飲喘咳俱癒，又感風溫，頭暈脈數身熱。與辛涼法。
連翹三錢、苦桔梗三錢、桑葉三錢、荊芥穗一錢五分、銀花三錢、香豆豉三錢、
竹葉二錢、炙甘草一錢、薄荷一錢。
煮三小杯，分三次服。
二十三日，風溫已解；痰飲不寐，左脅痛。與兩和肝胃。
薑半夏六錢、桂枝三錢、降香末三錢、歸鬚二錢、旋復花三錢〔包煎〕、香附四
錢、廣橘皮三錢、青皮二錢、蘇子霜三錢、秫米一撮。
煮三杯，分三次服。
二十五日，飲脹，脅下痛而咳。
薑半夏六錢、桂枝尖三錢、香附四錢、降香末三錢、小枳實四錢、旋復花三錢〔包
煎〕、杏仁泥三錢、乾薑三錢、蘇子霜三錢、廣橘皮四錢。
甘瀾水八杯，煮取三杯，分三次服。
二十八日，病減者減其制，餘有原案。
薑半夏六錢、香附三錢、小枳實二錢、乾薑三錢、旋復花二錢〔包煎〕、廣橘皮
三錢、青皮二錢、蘇子霜二錢。
煮三杯，分三次服。
三月初八日，痰飲未盡除，脅下有癥瘕硬塊，與溫通絡法。
薑半夏五錢、香附三錢、小枳實三錢、旋復花三錢〔包煎〕、川椒炭三錢、乾薑
三錢、吳茱萸二錢、蘇子霜三錢、小茴香三錢炒、廣皮三錢。
煮三杯，分三次服。


<h2><br><span class="orange">第四章</span></h2>

<h2>疝瘕</h2>
壬戌八月廿三日，胡氏，二十二歲，脈沉而細，體厚而白，陽虛可知。奔豚從少
腹上攻心胸，發作欲死，氣回則已；嘔酸瘰(癧)，大便結燥，頭暈心悸，皆肝經累
及沖脈為病。
桂枝尖二錢、降香三錢、川棟子一錢五分、淡吳萸三錢、廣木香一錢、炒全歸三
錢、雲連炭一錢、炒小茴香三錢、川芎一錢、廣鬱金二錢、青皮三錢、兩頭尖二
錢。
煮三杯，分三次服。三帖。
廿六日，桂枝一錢五分、制香附三錢、全歸三錢、降香三錢、炒小茴香三錢、川
芎五分、半夏三錢、淡吳萸二錢、廣皮二錢、青皮二錢、云連炭一錢。
煮三杯，分三次服。三帖。
廿九日，紫石英〔研細〕五錢、生香附三錢、淡吳萸三錢、降香末三錢、廣皮二
錢、桃仁泥二錢、川棟子三錢、炒全歸三錢、兩頭尖三錢、炒小茴香三錢、青皮
一錢五分。
煮三杯，分三次服。
九月初三日，通補八脈。
生鹿角四錢、肉桂〔去粗皮淨〕八分、降香末三錢、紫石英〔去研細〕五錢、杞
子三錢、炒全歸三錢、桂枝尖二錢、生香附三錢、炒小茴香三錢。
煮三杯，分三次服。
乙丑四月二十七日，章氏，七十四歲，老年瘕泄，小腹堅痛，上連季脅，小便短
赤之極，六脈洪數。法宜急開陰落，且令得小便，庶可痛減進食。
川棟子三錢、歸鬚三錢、藏紅花一錢、降香末三錢、良薑一錢五分、兩頭尖三錢、
炒小茴香三錢、琥珀三分、(韭)白汁〔點〕三匙、生香附三錢、口麝八厘〔與琥
珀研極細，沖〕。
煮三杯，分三次服。
二十八日，六脈洪數，覺前更甚，於前方內去兩頭尖，加川黃連一錢。
二十九日，脈小則病退，較平人猶覺大也。
川棟子三錢、檳榔一錢五分、淡吳萸二錢、降香末三錢、青皮一錢五分、真雅連
一錢、炒小茴香三錢、琥珀四分、藏紅花八分、生香附三錢、歸橫鬚八分、口麝
〔同研極細沖入〕五厘。
煮三杯，分三次服。
三十日，病勢少減，惟嘔惡不食，兼與和胃。
烏藥二錢、制半夏三錢、檳榔一錢五分、歸鬚二錢、降香末三錢、紅花五分、川
連一錢五分、淡吳萸三錢、血珀三分、青皮二錢、炒小茴香三錢、口麝五厘〔與
血珀同研極細沖〕。
頭煎八分兩茶杯，二煎一茶杯，分三次服。
五月初一日，帶下瘕聚，皆沖任脈為病。數日來急通陰絡，效已不少，但六脈洪
數有力，謹防下部生瘡。凡瘡皆屬君火，瀉心者心瀉小腸，且膽無出路，必借小
腸以為出路，小腸火腑，非苦不通。
蘆薈一錢、龍膽草三錢、山連一錢五分、半夏三錢、川棟子三錢、青皮一錢五分、
歸鬚三錢、生香附三錢、琥珀三分、烏藥二錢、淡吳萸三錢、檳榔二錢、口麝五
厘〔同研極細沖〕、小茴香三錢。
煮三杯，分三次服。
初二日，今日脈雖小，而泄較多。
吳萸〔泡淡〕三錢、降香末三錢、萆薢三錢、良薑三錢、生香附三錢、烏藥二錢、
半夏二錢、川棟子三錢、歸鬚二錢、青皮一錢五分、小茴香三錢、廣皮二錢。
煮三杯，分三次服。
初三日，大瘕泄痛甚，且有瘀血積滯，法宜通陽和絡。
吳萸〔泡淡〕三錢、降香末三錢、紅花五分、安桂一錢五分、川棟子三錢、琥珀
三分、歸鬚三錢、廣木香二錢、生香附三錢、口麝〔同研極細沖〕五厘、川椒炭
三錢、青皮一錢五分、川連一錢五分。
煮三杯，分三次服。
初四日，脈證俱減，惟脅脹嘔惡，仍用前法而小變之。
川棟子三錢、安桂一錢五分、川椒炭三錢、降香末三錢、青皮二錢、生香附三錢、
淡吳萸三錢、紅花五分、廣鬱金二錢、小茴香三錢、廣皮二錢、川黃連一錢五分。
煮三杯，分三次服。
初五日，於前方內去川椒炭，再一帖。
初六日，老年久病，勢已緩。且減其制，間服烏藥散五分，不痛不服。
半夏六錢、炒小茴香五錢、川連一錢五分、全歸〔土炒老黃色〕三錢、川棟子三
錢、吳萸〔泡淡〕一錢五分、桂心〔研細沖〕一錢、生香附三錢、廣皮一錢、紅
花五分。
煎二杯，分二次服。
初七日，老年久病，諸症悉減。未便純任攻伐，議通補兼施，能入奇經者宜之。
炙龜板三錢、全歸黃〔酒炒〕三錢、小茴香〔少加黃酒炒黑〕三錢、鹿角霜二錢、
艾炭一錢、生香附三錢、枸杞子炒二錢、砂仁一錢五分。
煎二杯，分二次服。
二十六日，王氏，濁陰上僭，滴水不下，痛脹不可忍，而又加之以大瘕泄，六脈
幾於無陽，殆哉！
炒川椒八錢、蓽撥四錢、小枳實五錢、淡吳萸六錢、良薑三錢、焦白芍三錢、安
邊桂〔去粗〕皮五錢、紅曲三錢、炒黃芩二錢、老厚朴五錢、歸鬚一錢五分、炒
川連二錢。
九碗水，煮成三碗，加桂再煮，得八分三碗，分三次服。
初一日，濁陰之上攻者少平，積滯之下趨者未淨，且有黑暗紫穢之形。思有形有
質之邪，非急趨不可，議溫下法。欲便先痛，便後痛減，是其可下之據也。再以
體虛而論，急逐其實，正所以護其虛也；不然，纏綿日久，終歸於憊，反欲下而
不能矣，古人所謂網開一面也。
桂心三錢、生大黃〔酒炒黑〕五錢、炒黃芩二錢、川椒〔少黑〕五錢、炒白芍三
錢、紅曲二錢、厚朴三錢、淡吳萸五錢、廣皮三錢、歸尾二錢、炒川連二錢。
水八杯，煮成三杯，先服二杯，以知消息之，即得快大便方已之意。
化癥回生丹方：鱉甲膠一斤、人參六兩、桃仁三兩、益母膏八兩、熟地四兩、紅
花二兩、公丁香三兩、白芍四兩、麝香二兩、小茴炭三兩、歸尾四兩、乾漆二兩、
五靈脂二兩、杏仁三兩、川芎二兩、京三稜二兩、蘇木三兩、香附二兩、蘇子霜
二兩、安桂二兩、阿魏二兩、元胡索二兩、降香二兩、艾炭二兩、片薑黃二兩、
吳萸二兩、良薑二兩、兩頭尖二兩、乳香二兩、水蛭〔香油炒焦〕二兩、川椒炭
二兩、沒藥二兩、虻蟲二兩、蒲黃炭一兩、大黃八兩〔此物為細末，以高米醋一
斤半熬濃曬干為末，再加醋熬，如是三次曬乾末之〕。
右藥共為細末，以鱉甲、大黃、益母三膠和勻，再加煉蜜為丸，重一錢五分，蠟
皮封護。用時溫開水和空心服，瘀甚之症黃酒下。
一、治癥結不散不痛；一、治癥發痛甚；一、治血痺痹；一、治瘧母左脅痛而寒熱
者；治婦女干血勞症之屬實者；一、治婦女經前作痛，古謂之痛經者；治婦女將
欲行經而寒熱者；一、治婦女將欲行經，誤食生冷腹痛者；一、治婦女紅閉；一、
治婦女經來紫黑，甚至成塊者；一、治產後瘀血少腹痛拒按者；一、治腰痛之因
於跌撲死血者；一、治跌撲昏暈欲死者；一、治金瘡、棒瘡之有瘀滯者。
馬氏，二十四歲，瘕痛十數年不癒，三日一發，或五日、十日一發，或半月一發，
發時痛不能食，無一月不發者。與天台烏藥散，發時服二錢，痛輕服一錢，不痛
時服三、五分。一年以外，其瘕化盡，永不再發。
史氏，三十二歲，少腹痛不可忍，六脈弦細而緊，其夫曰：“妊孕業已足月，想
欲產耳？”余曰：“胎脈流利，弦緊乃賊克之脈，此瘕也。見病脈故不見胎脈。”
與辛香流氣飲二帖而痛止，三日後大生如故。
乙酉八月三十日，王室女，二十歲，肝鬱結成癥瘕，左脈沉優如無，右脈浮弦，
下焦血分閉塞極矣！此乾血癆之先聲也。急宜調情志，切戒惱怒，時刻能以恕字
待人，則病可癒矣。治法以宣絡為要。
新絳紗三錢、桃仁泥三錢、廣鬱金三錢、蘇子霜三錢、旋復花〔包〕三錢、歸橫
鬚三錢、降香末三錢、公丁香一錢五分。
煮三杯，分三次服。
九月初四日，服前藥四帖，六脈沉伏如故，絲毫不起。病重則藥輕，於前方內加
川椒炭三錢、良薑二錢。
再用化癥回生丹早晚各服一丸，服至癥瘕化盡為度，三四百丸均未可定，斷不可
改弦易轍也。
十月十七日，癥瘕瘀滯，服宣絡溫經藥二十二劑，化癥回生丹四十餘丸，業已見
效不淺，脈亦生動，經亦暢行。藥當減其制，化癥回生丹每早空心只服一丸，效
則不必加，切戒生冷豬肉介屬，可收全功。
新絳紗三錢、丹皮五錢、廣鬱金二錢、香附三錢、旋復花〔包〕三錢、歸橫鬚二
錢、降香末二錢、廣皮二錢、蘇子霜一錢五分。
煮三杯，分三次服。此方常服可全癒。


<h2>胎前</h2>
癸亥七月初五日，汪氏，三十七歲，痢疾古稱滯下，況久病脈實，欲便先痛，便
後痛減，其為積滯未清無疑。非網開一面不能補虛，議溫下法，所以敢用此者，
經謂“有故無殞，故無殞也。”
生大黃三錢、官桂一錢五分、焦神曲二錢、炒白芍二錢、黃芩一錢五分、南查炭
一錢、老厚朴二錢、云連一錢、廣木香一錢、桃仁泥一錢、歸鬚一錢。
水四茶杯，煮成六分三茶杯。先服一杯，候四個時辰問病人再便腹不痛，止後服；
若欲便之先痛減其半，再服一分之半；痛仍照前，再服一分；其第三次亦如前候
法。
初七日，服前藥全然不痛。
焦白芍一錢五分、茯苓二錢、廣木香八分、黃芩炭八分、云連〔酒炒〕三分、老
厚朴一錢、焦茅朮一錢、蓮子二錢、廣皮炭一錢。
煮二杯，分二次服。
初九日，滯下腹痛，已去七、八，咳嗽冷痰，脈近緩，仍然雞鳴欲便。議宣滯之
中，兼醒脾胃兩陽。
茯苓塊四錢、厚朴二錢、制茅朮三錢、焦白芍二錢、半夏二錢、煨肉果一錢五分、
黃芩炭一錢二分、廣皮一錢、廣木香一錢。
煮三杯，分三次服。
黃氏，三十歲，死胎不下，已三日矣；六脈芤大，心悸甚，汗大出而喘。按俗派
僉以平胃散加朴、硝，茲陽虛欲脫，前法下咽即死矣，與救逆法，護陽斂汗，陰
陽和而胎自下。
遼參三錢、牡蠣五錢、蓮子五錢、雲苓四錢、龍骨五錢、炙甘草三錢、麥冬〔朱
砂拌〕三錢。
煮三杯，服一杯而汗減喘定，服二杯而死胎自下，服三杯而神定，以天根月窟膏
兩補下焦陰陽法，兩月而安。
關氏，三十九歲，難產三日不下，脈大，年長陰氣不足，交骨不開。
生龜板八兩。煮兩碗，盡劑而生，生後補陰而安。
滿氏，三十四歲，難產五日不下，呼吸定息脈再至，陽氣不充，裏寒，且有癥瘕，
與溫經。
肉桂五錢、雲苓塊五錢、川芎二錢、人參一錢、川椒炭三錢、全歸三錢。
煮三杯，分三次服。盡劑而生，大小無恙。
又，產後惟腹中癥痛甚，仍以前方內加：
炮薑四錢、淡吳萸三錢、炒小茴香三錢、桃仁三錢。
煮三杯，分三次服。服後下血塊六、七寸者二枚，略如狗形無腿，腹中尚有一枚，
不敢再攻，以服通補奇經丸化淨，而身體大健。
史氏，妊娠七月溫熱，用承氣大下，已載溫熱門中，胎氣全然無傷，其所生之子
已三十三歲矣。
范氏，二十八歲，每殞胎必三月，肝虛而熱也。已殞過三次。考古法用桑寄生湯，
按寄生湯內用人參五錢，又非二、三帖所能保，況業已見紅，即人參甚便，亦不
能定其必可以保，況力不足者多，能用參者少；且寄生未定其桑也，柳寄生亦復
不少，藥不真焉能見效。內經謂“上工治未病”，何若於未孕未殞之前，先用藥
為妙，故用專翕大生膏一料，計二十四斤，每日服一兩，分早中晚三次，一料盡，
又受孕，自二百四十天仍舊不保。其夫來報，余甚慚愧，自以為計之不善也。其
夫云：“不然，前次之殞，滑不可解，若不知者然；此次之殞，宛如大生，艱難
萬狀，是藥力已到而未足其補之量也，皆久滑難補之故。望先生為加減，急急再
做一料，乘月內服起，必可大生也。”於是照前方加重分量，共計生料八十斤，
外加嫩麋茸二斤，作細末和膏內，得乾丸藥三十斤。以後連生四五胎，無一小產
者。
專翕大生膏酸甘咸法
人參二斤〔無力者以制洋參代之〕、熟地黃三斤、杞子〔炒黑〕一斤、白芍二斤、
沙蒺藜一斤、牡蠣一斤、茯苓二斤、五味子半斤、海參〔刺大者〕二斤、麥冬〔不
去心〕二斤、烏骨雞雌雄一對、鮑魚二斤、龜板〔另熬膠〕一斤、豬脊髓一斤、
蓮子〔湖南〕二斤、鱉甲〔另熬膠〕一斤、羊腰子八對、芡實三斤、阿膠二斤、
雞子黃〔去白〕二十圓、白蜜一斤。
右藥分四銅鍋，〔忌鐵器攪，用銅杓〕以有情歸有情者二，無情歸無情者二，文
火細煉三晝夜，去渣再熬六晝夜，陸續合為一鍋，煎煉成膏，末下三膠合蜜和勻，
以方中有粉無汁之茯苓、白芍、蓮子、芡實為末，合膏為丸。每服二錢，漸加至
三錢，日三服，一日一兩，期年為度。每殞胎必三月，肝虛而熱者加天冬一斤同
熬膏，再加鹿茸二十四兩為末。〔本方以陰生於八、成於七，故用三七二十一之
奇方守陰也；加方用陽生於七、成於八，三八二十四之偶方以生胎之陽也。古法
通方多用偶，守方多用奇，陰陽互也。或加桑寄生一斤。〕方論：夫乾其動也直，
其靜也專，是以大生焉；夫坤其動也辟，其靜也翕，是以廣生焉。此方法乾坤之
靜，取靜以制動之義，專治陽極而亢、陰衰而躁，如產後血虛鬱冒，自汗出，大
便難，瘛瘲〔俗名驚風〕，每殞胎必三月，溫熱誤下誤汗，邪退後陰之所存無幾，
一切陰虛而不陽不損之症，薈萃三陰柔藥，半用血肉有情蠕動而不呆板之物，養
陰最速，接其生氣，而以收藏納縮之少陰為主。蓋陽主開，陰主閉，故從來治腎
以大封大固為主，經云“腎為封藏之本”。兼濕、燥、寒三項陰邪之病者禁用。
于氏，每殞胎必三月，前人謂肝虛而熱，用桑寄生湯。余前保范氏胎，以寄生湯
藥品難得，又鞭長莫及，改用專翕大生膏，純然補陰，為乙癸同源之治，遂大生
四、五胎。茲症面青黃，脈弦細，不惟不熱，且虛寒之甚，改用天根月窟膏，兩
補下焦陰陽，兼補八脈，始大生一胎，孩體冰涼不赤，未能存活；又服藥一年，
又大生一胎，嬰兒仍不甚溫；又服藥一年，又大生兩胎；存活一男一女矣。


<h2>產後</h2>
癸亥二月初四日，王氏，二十六歲，熱雖重，而陰脈有餘，非虛證也，乃伏暑為
病，陽陷入陰之故；痰多咳嗽，胸痞不飢，忌柔藥。
炙鱉甲五錢、茯苓皮三錢、乾薑一錢、青蒿三錢、廣鬱金三錢、青皮一錢五分、
半夏三錢、青橘葉三錢、生薑三片、廣皮一錢五分、黃芩炭一錢五分。
煮三杯，分三次服。
初六日，服剛藥而寒反多，熱反少，脈反緩而小，不渴，太陰濕重也。
茯苓〔連皮〕五錢、茅朮炭三錢、青蒿三錢、半夏五錢、廣鬱金二錢、廣皮二錢、
乾薑三錢、黃芩炭一錢五分、生薑三錢、草果〔煨〕一錢。
煮三杯，分三次服。
初七日，脈緩舌苔重，便溏胸痞，色淡黃白，合而觀之，為濕重脾寒之象。
半夏五錢、茯苓塊五錢、薏仁五錢、杏仁二錢、生茅朮三錢、炒黃芩二錢、檳榔
一錢、煨草果五分、廣皮二錢、乾薑三錢、白蔻仁六分。
煮三杯，分三次服。
初八日，諸症俱減，宜減其制。
茯苓三錢、淡乾薑一錢五分、生茅朮二錢、半夏三錢、黃芩炭一錢、檳榔八分、
杏仁二錢、白蔻仁六分、廣皮一錢。
煮二杯，分二次服。
初十日，病退八、九，以養中焦為法。
半夏三錢、茯苓塊五錢、薏仁五錢、杏仁三錢、炒于朮二錢、蓮子〔連皮，打碎，
去心〕三錢、廣皮一錢五分、白蔻仁〔研〕八分。
煮三杯，分三次服。
十三日，產後陰傷，因有寒濕外感症，但見脈緩而陰脈有餘之寒濕瘧症，故忌柔
用剛。茲濕症全癒，而陰虛脈洪數，陰脈不足之症現，則不得不退剛用柔，因時
制宜，醫貴乎活潑流動，神明變化，以求合乎道者此也，豈有一毫私意存乎其間
哉！
大生地四錢、麥冬〔不去心〕四錢、熟五味〔打碎〕九粒、焦白芍六錢、生牡蠣
四錢、炙甘草二錢、炙鱉甲三錢。
煮三杯，分三次服。
癸亥五月二十六日，丁氏，二十八歲，血與水搏，產後惡露不行，腹堅大拒按，
神思昏冒，其為瘀血上攻無疑。
歸尾五錢、藏紅花三錢、川芎一錢、桃仁三錢、兩頭尖三錢。
煮三杯，分三次服。間服化癥回生丹五丸。
二十七日，血化為水，瘀滯攻心，昨已危急，因用回生丹，以直入厥陰陰絡之兩
頭尖為嚮導，續下瘀滯，而神氣已清，但瘀滯尚多。議以化癥回生丹緩攻為宜。
藏紅花二錢、澤蘭二錢、兩頭尖二錢、廣鬱金三錢。
煮兩杯，渣再煮一杯，分三次服。化癥回生丹三丸，每次和服一丸。
二十八日，腹中無處不痛，脈沉數有力，瘀血尚多。
歸尾五錢、元胡索四錢、澤蘭三錢、桃仁三錢、荊三稜三錢、莪朮三錢、紅花二
錢、兩頭尖五錢、川芎一錢五分。
煮四杯，每杯和化癥回生丹一丸服。
二十九日，瘀滯已去不少，腹痛減去八、九。經謂大毒治病，十衰其六，即無毒
治病，十衰其九，勿使過劑。今日頭暈而冒，視岐見兩物，不可猛浪再與攻瘀，
議七味丸加車前子、牛膝、琥珀，一面攝少陰生氣，一面宣絡脈之血，方為合拍。
此時生死相關之際，不可不精細也。
茯苓〔炒黃〕四錢、熟地炭八錢、肉桂（炒焦）三錢、炒澤瀉六錢、萸肉炭三錢、
丹皮（炒焦）四錢、山藥〔炒焦〕三錢、車前子四錢、牛膝四錢。
共炒炭，煮成三碗，又加琥珀細末九分，分三次沖服。
三十日，同前。
六月初一日，瘀血隨沖氣上攻，神昏，又用化癥回生丹五丸。
初二日，前用撮少陰開太陽法，小便稍利，腫脹癥消，但沖氣上動，咳而不寐。
議伐腎邪以止沖氣，和胃以令寐。
茯苓塊〔連皮〕八錢、半夏六錢、紫石英（生研細）三錢、桂枝木三錢、秫米一
撮、制五味一錢。
甘瀾水煮成三杯，分三次服。
初三日，昨與伐沖氣，兼和胃，業已見效，仍宗前法；腰冷少腹脹，加小茴香。
豬苓三錢、茯苓塊〔連皮〕八錢、半夏八錢、澤瀉三錢、老厚朴一錢、秫米一合、
桂枝二錢、小茴香〔炒炭〕一錢五分。
甘瀾水煮成三杯，分三次服。
初五日，脈漸小，為病退；左關獨大，為肝旺。夜間氣上沖胸，濁陰隨肝陽上升
之故。產後陰虛，不敢峻攻，食少，宜開太陽，兼與和胃。
茯苓塊〔連皮〕五錢、桂枝三錢、小枳實〔打碎〕一錢、旋復花〔包〕三錢、澤
瀉三錢、五味子〔制〕一錢、焦白芍三錢、半夏六錢、廣皮炭一錢五分、廣鬱金
一錢五分、澤蘭一錢五分。
煮三杯，分三次服。
初七日，諸症悉除，惟餘痰飲咳嗽，喘滿短氣胸痺痹，皆系應有之症，無足怪者。
經謂“病痰飲者冬夏難治”，況十數年之痼疾，又屆產後乎？
桂枝五錢、薑半夏六錢、厚朴二錢、桂心〔沖〕三分、生薏仁五錢、薤白一錢五
分、豬苓三錢、茯苓塊五錢、廣皮二錢、澤瀉三錢。
煮三大杯，分三次服。
王氏，鬱冒自汗出，大便難，產後三大症俱備。因血虛極而身熱發厥，六脈散大。
俗云產後驚風，不知皆內症也。斷斷不可誤認外感症，議翕攝真陰法。
大生地六錢、麥冬〔不去心〕三錢、白芍二錢〔炒〕、生龜板五錢、阿膠三錢、
五味子〔制〕一錢、生牡蠣三錢、鮑魚三錢、炙甘草一錢、雞子黃二枚〔去渣後
攪入，上火二三沸〕、海參二條。
煮三杯，分三次服。
又，夜間汗多，加龍骨三錢。
又，產後鬱冒，自汗出，六日不大便，血少而淡。一以增津補液為主。
元參五錢、大生地六錢、洋參一錢、麻仁五錢、炒白芍三錢、鮑魚四錢、麥冬〔不
去心〕四錢、生龜板三錢、海參三條、阿膠三錢、五味子一錢五分、炙甘草一錢
五分、白蜜一酒杯〔得大便去此〕。
煮三大杯，分三次服。見大便去元參。
又，於前方內去洋參、甘草。
乙丑四月廿四日，文氏，太陰濕土司天之年，六脈沉細而緩，舌苔滿布白滑，得
飲則胸滿，大便溏泄，面青黃，唇白，身委不起，顯系寒濕所傷，致脾胃兩陽大
敗。法以通補腑陽，使寒濕得行方妙，豈有橫補中焦守補臟真之理，皆因其產後
而誤也。
生茅朮三錢、半夏五錢、小枳實三錢、豬苓三錢、茯苓塊〔連皮〕五錢、煨草果
一錢五分、生薏仁五錢、澤瀉三錢、廣木香一錢五分、老厚朴三錢、廣皮一錢五
分。
甘瀾水煮三杯，分三次服。
二十五日，產後中濕，昨用剛燥通陽，業已見效。今日細詢，鼻出涼氣，腸鳴腹
痛，背惡寒，吞酸，皆表裏陽虛見症。余詳前案。
薑半夏五錢、桂枝三錢、小枳實一錢五分、生薏仁五錢、乾薑三錢、煨草果一錢
五分、老厚朴三錢、椒目三錢、廣橘皮三錢、生茅朮三錢。
煮三杯，分三次服。
二十六日，六脈陽微之極，稍緩則難救矣。即於前方內加：
桂枝二錢，共五錢、煨草果五分，共二錢、吳萸〔泡淡〕二錢、良薑二錢、生茅
朮二錢，共五錢、乾薑二錢，共五錢。
二十七日，產後中濕，大用苦辛剛燥，已見大效。古法效者減其制，但夜間不寐，
非重用半夏不可，宗素問也。
半夏一兩二錢、茯苓皮五錢、乾薑三錢、椒目五錢、生茅朮五錢、秫米一合、草
果二錢五分、生薏仁五錢。
甘瀾水煮三杯，分三次服。
二十八日，吞酸不得寐，照前方內加：半夏八錢，共二兩。淡吳萸五錢、秫米一
合，共二合。
二十九日，前因得效而減其制，但與和胃令寐，今雖得寐，而舊症復來。仍與二
十六日方，再服一帖。
三十日，產後中濕，昨日復行大用剛燥，又見大效，今日仍減其制。
茯苓塊五錢、半夏八錢、椒目三錢、生茅朮三錢、桂枝三錢、乾薑三錢、老厚朴
三錢、薏仁三錢、廣皮二錢、小枳實一錢五分。
煎法、服法如前。
五月初一日，昨日減制，病便不大效，今日於前方內加：薏仁二錢、生茅朮二錢、
乾薑二錢、草果一錢五分。
初二日，諸證悉減，惟口不知味，不能起坐，脈微，陽未復也。用真武湯法。
熟附子三錢、桂枝五錢、生白朮三錢、生茅朮五錢、椒目五錢、煨草果一錢五分、
茯苓塊五錢、生薑五片、生薏仁五錢。
煮三杯，分三次服。
初三日，於前方內加乾薑三錢、附子五錢、良薑三錢、去白朮。
初四日，又於前方內加厚朴三錢、枳實三錢、廣皮三錢。
初六日，微惡寒，右脈未起，陽不復也。
桂枝六錢、熟附子四錢、乾薑二錢、茅朮三錢、茯苓塊三錢、生薑五片、薏仁五
錢、小枳實二錢。
煮三杯，分三次服。
初八日，諸症悉減，脈滑不寐，胃不和也，與素問半夏湯。
茯苓三錢、薑半夏八錢、秫半一合、薏仁五錢、杏仁泥三錢。
煮三杯，分三次服。
初九日，仍不寐，加半夏至成兩半，寐則不必加。
初十日，溫毒頰腫喉痛，牙床木痛，與普濟消毒飲；但久病大虛初癒，藥不宜過
重耳。
元參二錢、苦桔梗一錢、射干一錢、銀花一錢五分、牛蒡子一錢、芥穗八分、連
翹一錢五分、人中黃八分、僵蠶一錢、薄荷五分、茶菊花一錢五分、馬勃八分。
午刻一帖；申刻一帖；戊刻不見重，明早服一帖；若口渴身熱痛重甚，戊刻加一
帖。
十一日，照初十日方，服三帖。
十一日，再服三帖，外洗目方：赤爛風弦，脾經濕熱，他症不可用此方也。
桑葉三錢、薄荷一錢、明礬六分、連翹三錢、枳殼二錢、膽礬三分。
先煎四味草藥，去渣，後入二礬，上火化令相得，先薰後洗，洗後勿令見風。
十三日，病減者減其制。
銀花一錢、青葙子一錢、茶菊花一錢五分、連翹一錢、苦桔梗八分、冬桑葉八分、
薄荷三分、牛蒡子一錢、生甘草五分、射干八分。
煮二杯，分二次服
十四日，諸症悉減，餘熱未除，大勢可無虞矣。
苦桔梗一錢、銀花一錢、冬桑葉一錢、草決明一錢、連翹一錢、黃芩炭五分、茶
菊花一錢、兒茶八分、生甘草一錢。
煮二杯，分二次服。今晚一帖，明早一帖。
十五日，於前方內加刺蒺藜八分。
十六日，於前方內加草決明、黃芩。
十七日，諸症悉平，惟餘肝鬱，仍宜兩和肝胃，兼宜絡脈。
降香末三錢、青皮二錢、生薏仁五錢、旋復花〔包〕三錢、香附三錢、廣木香一
錢、制半夏六錢、廣皮二錢、益智仁一錢。
煮三杯，分三次服。
二十日，進食不旺，且與和胃。
茯苓塊三錢、半夏五錢、白蔻仁一錢、藿香梗三錢、生薏仁五錢、廣鬱金二錢、
益智仁一錢、廣皮（炒黑）三錢、大麥牙二錢。
煮三杯，分三次服。
廿一日，下焦濁陰，因寒濕蟠踞，且來上攻心胸若痞，舌白滑濁。議蠲飲法。
川椒三錢、淡吳萸三錢、厚朴三錢、良薑三錢、小茴香三錢、廣皮二錢、青皮二
錢、小枳實三錢。
煮三杯，分三次服。
藥服後，如腹痛不止，可服天台烏藥散一錢，不知，服二錢。
二十二日，昨晚泄瀉一次，今日痛減，仍不知味。
茯苓塊三錢、澤瀉二錢、熟附子三錢、生茅朮三錢、廣皮二錢、老厚朴二錢、淡
吳萸三錢、生薑三片、益智仁一錢五分、生薏仁三錢。
煮三杯，分三次服。
二十三日，腹中水氣然未盡。
茯苓塊五錢、半夏五錢、生茅朮三錢、生薏仁五錢、乾薑三錢、小枳實三錢、老
厚朴〔薑炒〕三錢、生薑五片、益智仁二錢。
甘瀾水頭煎兩杯，二煎一杯，分三次服。
二十五日，舌色漸正，是其佳處。大便溏滑，濕正行而未盡也，責在脾不和；不
寐者，胃不和也。
半夏一兩、茯苓塊六錢、薏仁五錢、豬苓三錢、生茅朮五錢、乾薑三錢、澤瀉三
錢、益智仁三錢、秫米二合、桂枝三錢。
甘瀾水八碗，煮取三碗，分三次服。一日一帖，令盡。
二十八日，下焦濁陰上攻，心悸，即沖疝奔豚之類也。議桂枝加桂法。
茯苓五錢、熟附子三錢、全歸三錢、桂枝五錢、焦白芍二錢、川芎一錢五分、川
椒〔炒黑〕三錢、小茴香〔炒黑〕三錢、生薑三片、肉桂〔去粗皮，研細，沖〕
三錢。
煮三杯，分三次服。
二十九日，脾陽幾無，非再與重劫脾陰不可。
茯苓塊五錢、桂枝三錢、生薏仁五錢、生茅朮五錢、肉桂〔去粗皮〕一錢五分、
黑川椒三錢、熟附子三錢、廣皮二錢、煨草果一錢五分。
煮三杯，分三次服。
六月初一日，於前方內加：附子二錢、乾全蝎二個、煨草果五分、肉桂五分。
初二日，肝鬱脅痛久，必成肝著。速速開朗情志要緊，以痛止為度。
新絳紗三錢、半夏三錢、生香附三錢、歸鬚一錢五分、旋復花〔包〕三錢、廣鬱
金二錢、降香末三錢、青皮一錢五分、蘇子霜三錢、高良薑二錢。
煮三杯，分三次服。
初八日，肝鬱則脅痛，寒濕則腹痛。
淡吳萸三錢、良薑二錢、生香附三錢、旋復花〔包〕三錢、青皮二錢、廣鬱金二
錢、降香末三錢、薑撥一錢五分。
煮三杯，分三次服。
初九日，久病脾胃兩虛，切戒大飽大飢，現在不寐。
半夏一兩、藿香梗三錢、益智仁〔煨〕一錢五分、秫米一合、廣鬱金三錢。
甘瀾水煮三杯，分三次服。以得寐為度。
十一日，諸症悉減，惟餘舌白滑，脅下瘕痛。
半夏五錢、降香末三錢、生香附三錢、青皮二錢、生薏仁三錢、廣鬱金二錢、歸
鬚二錢、台烏藥二錢、元胡索二錢、良薑二錢、生薏仁三錢、廣鬱金二錢、歸鬚
二錢、台烏藥二錢、元胡索二錢、良薑二錢。
煮三杯，分三次服。
十四日，脾氣久虛未復，調理飲食要緊，防成痢疾。在暑月雖常人之脾必虛，況
久病乎？
半夏五錢、茯苓塊三錢、厚朴三錢、良薑二錢、廣木香一錢、香附三錢、烏藥二
錢、益智仁一錢、椒目二錢、青皮二錢。
煮三杯，分三次服。
十六日，寒濕未淨，復受暑濕。議開太陽闔陽明法。
桂枝五錢、茯苓塊五錢、薏仁五錢、半夏六錢、生茅朮三錢、椒目五錢、安桂二
錢、肉果霜〔去淨油〕三錢、乾薑二錢、豬苓五錢、益智仁一錢、廣皮三錢、澤
瀉五錢。
煮四杯，分早中晚夜四次服。
十八日，客氣加臨之溫病已退，舌苔白滑寒濕傷陽之本病復舉。先與和陽明之陽，
以為坐鎮中州之計，微泄厥陰之陰，斯乃撥亂反正之規。
茯苓塊三錢、生薏仁五錢、淡乾薑二錢、制半夏四錢、吳萸〔泡淡〕二錢、益智
仁一錢、生茅朮三錢、川椒〔炒黑〕二錢。
煮三杯，分三次服。
十九日，今日腹痛。
茯苓塊三錢、半夏三錢、藿香梗二錢、生薏仁五錢、良薑二錢、廣鬱金二錢、淡
吳萸三錢、厚朴三錢、炒乾薑一錢、小茴香三錢、廣皮一錢五分。
煮三杯，分三次服。
二十一日，面色猶然暗淡青黃，舌苔刮白，時退時復，大便或泄或不泄，得油膩
則滑甚，四末時或一冷，則其脾陽未能一時全復可知。仍以醒脾利濕立法。
生茅朮四錢、半夏三錢、川桂枝三錢、茯苓塊〔連皮〕三錢、肉桂〔去粗皮〕一
錢、廣鬱金二錢、生薏仁三錢、椒目三錢、生益智二錢、大豆卷三錢、神曲二錢、
廣皮炭二錢。
煮三杯，分三次服。
二十五日，暑濕傷氣，腹中按之微痛，善悲者，肺氣虛也。補之以辛。
蒼朮炭三錢、半夏三錢、老厚朴二錢、茯苓塊三錢、良薑一錢、生益智一錢五分、
生薏仁五錢、乾薑一錢五分、廣皮炭一錢五分、川椒炭二錢。
煮三杯，分三次服。
閏六月初二日，鼻尖涼，與胸中涼風上升者，皆脾陽久困，一時不能復辟之象，
口舌淡稍減，思飲是其佳處。
生茅朮八錢、桂枝五錢、熟附子三錢、茯苓塊五錢、神曲三錢、小枳實三錢、生
薏仁五錢、廣皮三錢、煨益智三錢。
煮三杯，分三次服。
初四日，諸症悉減，惟餘便溏腹痛，口已渴，且減大熱純剛，暫與分利。
薏仁五錢、生茅朮八錢、椒目三錢、豬苓三錢、廣木香一錢五分、神曲二錢、澤
瀉三錢、益智仁一錢五分、廣皮一錢五分。
煮三杯，分三次服。
初六日，泄瀉已止，惟食後欠安。
生茅朮三錢、半夏三錢、廣鬱金二錢、老厚朴〔薑炒〕二錢、青皮一錢、焦神曲
二錢、生薏仁三錢、廣皮一錢五分、益智仁一錢、淡吳萸二錢。
煮三杯，分三次服。
十一日，諸症悉除，惟餘晨泄，由脾虛及腎矣。議兼理下焦。
桂枝三錢、生茅朮三錢、蓮子〔去心〕三錢、茯苓三錢、肉果霜三錢、芡實三錢、
半夏三錢、大豆卷二錢、生薑三片、椒目〔研〕三錢。
煮三杯，分三次服。
二十七日，溏泄雖止，但終夜不寐，胃尚未和也。專與和胃。
半夏二兩、生薏仁一兩、秫米一合。
甘瀾水八碗，煮取三碗，渣再煮一碗，分四次服。
周氏，三十三歲，產後子腸不收，突出戶外，如小西瓜大一塊，但軟扁耳。脈胘
數，氣血皆虛，著重在氣。先以吳萸細末作袋墊身下；湯藥以補中益氣湯少加川
芎八分，一帖而收，二帖去川芎，三帖去升、柴，加桂圓，彌月而安。
百氏，二十六歲，產後鬱冒，一日厥去四、五次。先與定風珠，即復脈湯去薑、
桂、大棗，加龜板、鱉甲、牡蠣、海參、鮑魚、雞子黃，一帖而效，服至七日大
安。於是作專翕大生膏一料，全壯。
呂氏，二十七歲，產後腰痛不可忍，八脈虛而受寒。
桂枝三錢、安邊桂二錢、杏仁三錢、鹿茸三錢、鹿角霜三錢、炒杜仲三錢、蒼朮
三錢、枸杞子〔炒〕三錢、牛膝二錢。
煮三杯，分三次服。服十餘帖而大安。
秀氏，三十二歲，產後不寐，脈弦嗆咳，與靈樞半夏湯。先用半夏一兩不應，次
服二兩得熟寐，又減至一兩仍不寐，又加至二兩又得寐，又減又不得寐；於是竟
用二兩，服七、八帖後，以外台茯苓收功。
丁亥四月十二日，某氏，三十歲，產後感受風溫，自汗身熱，七、八日不解；現
在脈沉數，邪陷下焦，瘛瘲，俗云產後驚風。與復脈法，但須先輕後重。
細生地四錢、麥冬〔不去心〕四錢、大麻仁二錢、生白芍二錢、丹皮三錢、炙甘
草一錢、生鱉甲〔打碎〕五錢、阿膠二錢。
煮三杯，分三次服。
十四日，產後陰虛，又感風溫，身熱；與復脈法身熱已退，但脈仍數，虛未能復。
仍宗前法而進之。
丹參三錢、大生地五錢、生牡蠣五錢、炒白芍三錢、生鱉甲五錢、麻仁三錢、麥
冬〔不去心〕三錢、炙甘草二錢、丹皮三錢、阿膠三錢。
濃煎三茶杯，分三次服。
辛卯七月二十七日，普氏，二十七歲，產前暑傷肺衛，身大熱，三日而生產，後
十五日熱不解，并前三日，已十八日矣。逆傳心包，神呆瘛瘲，全入心營，大便
結，六脈芤，虛症已深危。勉與邪少虛多之復脈湯法，兼以清上。
細生地五錢、元參四錢、茶菊花三錢、焦白芍三錢、麥冬〔不去心〕四錢、冬桑
葉三錢、火麻仁四錢、丹皮三錢、炙甘草三錢、生鱉甲五錢、阿膠三錢。
煮三杯，分三次服。外服牛黃清心丸一丸。
八月初九日，產後伏暑瘛瘲，與復脈法已癒；惟大便結，脈虛。不可以下，只有
導法可行，湯藥潤津液為要。
元參一兩、大生地五錢、阿膠五錢、麥冬〔不去心〕五錢、生白芍三錢、麻仁五
錢。
煮三杯，分三次服。此方服三帖大便通。
十二日，產後陰虛。
大生地六錢、沙參三錢、大麻仁三錢、生阿膠三錢、麥冬〔不去心〕四錢、炙甘
草三錢、炙阿膠三錢、歸身二錢、桂圓肉三錢、生白芍三錢、萸肉三錢。
煮三杯，分三次服。


<h2>陰吹</h2>
英氏，三十八歲，陰吹，按金匱婦人門之陰吹，治以豬膏發煎，純然補陰，注謂
腸胃俱槁，再按腸胃俱槁，陰不足者，陽必有餘，脈當數，面與唇舌當赤，口當
湯。茲面青脈弦而遲，不食不飢，不便不寐，蓋痰飲蟠踞胃中，津液不行大腸，
腸雖槁而胃不槁。議通幽門法。
半夏一兩、桂枝六錢、廣皮五錢、枳實八錢。
煮三杯，分三次服。服一帖而減，三帖而退；惟餘痰飲，調理脾胃數月而痰飲亦
癒。
黃氏，四十歲，痰飲誤補，喘而脈洪，汗出，先與大青龍去麻、辛而安。半月後
又因感受燥金之氣，兼之怒鬱傷肝，脈弦緊，身熱腹痛，先與柴胡桂枝各半湯，
熱退而腹痛未癒，且泄瀉、陰吹，焉得腸槁；用川椒、吳萸、良薑、丁香合五苓
散，而陰吹癒，後調理痰飲一月而安。
李氏，二十七歲，臍左有塊痛，少腿亦痛，大便自調，陰吹，亦非腸槁；與化癥
回生丹而癒。


<h2>交腸</h2>
穆氏，前陰出糞，病名交腸，濕熱之故。以其人喜飲黃酒，大食豬肉之所致也。
與五苓散法：五苓散加黃柏、黃蓮、龍膽草，數帖而癒。告以切戒豬肉、黃酒，
伊遵戒半年，飲食精神大好，已復元矣。八月節開肉，後又開酒，病復發，不可
為矣。


<h2>調經</h2>
楊室女，二十一歲，經停一年，腹有癥瘕，寒熱往來，食少，肝陽鬱勃下陷，木
來克土。先與提少陽生發之氣。
薑半夏五錢、桂枝三錢、全當歸二錢、焦白芍三錢、青蒿一錢、白蔻仁二錢、生
薏仁五錢、廣皮二錢、黃芩炭二錢。
煮三杯，分三次服。服三、四帖，而寒熱盡退。
再與天台烏藥散，每日早晚各服一錢；驅臟中之濁陰，即所以通下焦之陽氣，不
惟通下焦之陽，亦且大通胃陽，胃陽得開而健食，健食而生血，所謂受氣〔謂谷
氣〕取汁〔取胃汁〕，變化而赤，是為血。此血也，心主之，脾統之，肝臟之，
由脈下注沖脈，在男子上潮於唇，生鬚髭，在女子下泄為經。故此方服二十餘日，
而瘕散經通矣。蓋巴豆多用則殺人，少用則和胃。此方中巴豆之氣，而不用其質，
少之又少，既能祛下焦之濁陰，又能通胃中之真陽，以胃雖受濁而最惡濁，驅陰
正所以護陽，通陽正所以驅濁，一筆文字，而兩面俱醒，此其所以見效苦神也。
伏暑門中醫王氏之方，亦同此義。
乙酉八月十九日，余氏，二十三歲，無論半產與暴崩，六脈沉軟而細如伏，陽虛
體質，產後漏經半年，經止後一年有餘，忽來如崩，又疑半產。一以溫經為要。
阿膠四錢〔去渣後化入〕、小茴香〔炒炭〕四錢、乾薑炭三錢、艾四錢、全當歸
二錢、炙甘草二錢。
煮兩大茶杯，分二次服。
二十三日，經停年餘始行，故多若暴崩，脈沉細若伏，少腹痛甚，故用膠艾湯溫
經。茲又感受燥金寒濕，面腫胸痛而泄，少腹痛拒按，舌上白苔滿布。仍與溫法，
去守補之阿膠、甘草。
艾葉炭五錢、炮薑五錢、小茴香〔炒炭〕三錢、薑半夏五錢、雲苓五錢、淡吳萸
三錢、生薏仁五錢、全歸二錢、川椒炭三錢、降香末三錢。
煮三杯，分三次服。
二十七日，經色全然不赤，面腫已消，以似當用補？但六脈滑甚，舌苔較前雖薄，
仍然純白，腹中按之則脹，少腹仍痛，濕邪之歸下焦者未消。仍與溫經行濕。
艾葉炭五錢、薏仁五錢、車前子五錢、薑半夏五錢、白通草一錢、炮薑三錢、大
腹皮三錢、雲苓皮五錢、厚朴二錢、小茴香〔炒炭〕三錢、廣皮二錢、益母膏二
錢。
煮三杯，分三次服。
九月初一日，停經一年有餘，經通後舌白滑，五日前面腫腹痛，帶下特甚，其為
帶脈之寒濕下注無疑。
艾葉炭五錢、薏仁五錢、車前子三錢、小茴香〔炒炭〕五錢、萆薢五錢、白通草
一錢、薑半夏三錢、全歸三錢、益母膏二錢、大腹皮三錢、炮薑三錢。
煮三杯，分三次服。
十六日，濕多成五泄，兼之口糜。與五苓散法加薏仁、木通。
豬苓五錢、雲苓皮五錢、桂枝一錢、澤瀉五錢、蒼朮炭一錢、木通二錢、薏仁五
錢。
煮三杯，分三次服。服二帖全癒。
十一月十四日，帶症已少，不時舉發；經不調，六脈陽微之極，皆產後受傷，虛
不肯復之故，治在八脈，非通補奇經丸不可；且與湯劑行濕而溫經，體厚脈細易
腫者濕多，此方不妨多服。
雲苓皮六錢、全歸三錢、紫石英三錢、川萆薢六錢、艾葉炭三錢、蓮子〔去心，
連〕皮五錢、炒杞子三錢、小茴香三錢、芡實五錢。
煮三杯，分三次服。
通補奇經丸方：帶下本系八脈虛寒之病，久帶則下焦愈虛，古人所以有漏卮之喻
也。一以通補八脈為要。此症陽虛兼濕，一用熟地、萸肉陰柔之品，斷無生理。
鹿角膠四兩、鹿茸八兩、沙蒺藜四兩、肉蓯蓉六兩、小茴香〔炒炭〕六兩、人參
四兩、補骨脂四兩、川萆薢六兩、當歸六兩、炙龜皮四兩、烏賊骨四兩、桑螵蛸
六兩、生牡蠣六兩、杜仲炭二兩、紫石英〔生研〕二兩、枸杞子四兩。右為細末，
益母膏和丸，如小梧子大。每服三錢，早晚各服一次，不知午刻加一次。暫戒豬
肉，永戒生冷，若不能戒，不必服藥，間服震靈丸四、五十丸。
丙戌正月初六日，大凡胞宮累及陽明者，治在胞宮；陽明累及胞宮者，治在陽明。
此症兼而有之。病起產後，漏經半年，胞宮之損可知。體厚濕重易腫，納食不旺，
陽明之虛又可知矣。當兼治之。每日空心服奇經丸三錢，以補胞宮；午間、晚間
各服湯藥一碗，湯藥以理陽明為主。
薑半夏六錢、雲苓六錢、益智仁三錢、川萆薢六錢、廣皮四錢、川椒炭三錢、生
薏仁八錢、生薑三錢。
水八碗，煮取兩碗，午後一碗，臨臥服一碗。納食漸旺，形體稍瘦，則不必服；
食減不瘦，則再服。
丁亥二月十二日，阮氏，三十七歲，六脈俱細，左兼弦緊，下焦虛寒，八脈不固，
陽氣不攝之病，豈純陰所能靜守！雖暫用固澀，不旋踵而仍復崩潰；古謂初崩宜
溫，現在且用溫經，將來非峻補八脈不可，以兼有帶症故也。
鹿角霜五錢、艾炭三錢、小茴香〔黃酒炒〕三錢、真阿膠四錢、全歸二錢、乾薑
炭三錢。
煮二杯，分二次服。二帖。
十四日，金匱謂：“脈雙弦者寒也”，又謂：“大則為虛，弦則為減，女子半產
漏下，主以小健中”。其意蓋以中焦陽氣為要，令營衛調和，胃旺自能生血。前
以崩漏而用溫下焦之陽，現在雖止，脈仍弦緊，陽未復也；況又自汗，納食不旺。
今日仍宗前法，兼與建中，以衛陽虛故也。
鹿角霜三錢、桂枝二錢、黑杞子二錢、焦白芍四錢、全歸三錢、真阿膠二錢、艾
炭二錢、炙甘草一錢〔加黃酒濕透，炒半黑〕、小茴香三錢、川萆薢三錢。
煮三杯，分三次服。服此方四肢畏寒解，納食旺。
十六日，崩帶脈弦，左手更緊，四肢畏寒，納食不旺，皆誤用陰藥之故。昨與溫
補下焦，兼用建中調中焦，現在四肢畏寒解，納食稍旺，左脈之緊亦解，崩止而
帶未除。與通補八脈法。
鹿角霜五錢、萆薢四錢、小茴香三錢、雲苓塊三錢、全歸三錢、紫石英〔生研細〕
三錢、炙龜板四錢、杞子〔炒黑〕三錢、生薑炭一錢。
煮三杯，分三次服。
十九日，前方內去生薑炭，加桑螵蛸三錢。
廿二日，崩止而帶未除，於前方內加人參、海螵蛸、鮑魚。
二十三日，八脈虛寒，脈弦緊，與通補奇經丸。
鹿角膠四兩、黃毛鹿茸十二兩〔加黃酒濕透，炒黑〕、小茴香六兩、鹿角霜四兩、
雲苓六兩、補骨脂六兩、生牡蠣六兩、杞子（炒黑）六兩、肉蓯蓉四兩、炙龜板
八兩、萆薢六兩、兔絲子四兩、高麗參四兩、全歸六兩、紫石英〔生研水飛〕四
兩。
右為細末，老蜜丸，如小梧子大。每服二錢，日三服；若服三錢，早晚各一次。
丁亥閏五月初四日，池氏，前因中下焦有寒，服霹靂散已效，惟月事總不應期。
經云：“二陽之病發心脾，女子不月。”二陽者，陽也。陽明陽氣受傷，肝來
克土，故常吐白沫，胃虛而肝乘之，故時發嘔逆。現在受病，確與經文相合。議
與和胃蓋胃，和則不嘔，肝不來克，納食旺，自然生血，經所謂：“中焦受氣取
汁，變化而赤，是為血。”又謂：“營出中焦，陽氣充滿，則血無阻滯。”此等
調經法，世人絕不知之。
薑半夏五錢、薏仁五錢、生香附三錢、雲苓塊三錢、廣皮三錢、降香末三錢、生
薑五大片。
煮成三杯，分三次服。以至不嘔不吐沫納食旺為度。


<h2>帶下</h2>
李氏，三十五歲，久帶，甚至流入跗踵，可謂狂帶矣。脈弦數，下焦陰陽八脈皆
虛。與天根月窟膏，每日一兩，分早中晚三次服。服至百日外而癒。
戊子二月初十日，達女，十七歲，初因內傷生冷，又加伏暑中之濕熱，去冬寒熱
頻仍可知，以致經閉淋帶腹痛等症；現在食太少，大便溏。議先與和腑，經謂：
“二陽之病發心脾，女子不月”，應從此處入手，近世罕知之；再補土者必先行
濕，土惡濕故也。
薑半夏五錢、薏仁五錢、川椒炭二錢、雲苓塊五錢、萆薢五錢、白蔻仁一錢、益
智仁二錢、廣皮二錢。
煮三杯，分三次服。
十三日，照前方再服三帖。
十七日，瘕氣繞臍痛，少腹亦時痛。
天台烏藥散二兩，每服一錢，分早中晚夜四次服，淡薑湯和。如痛甚服二錢，服
二、三日再商。
二十一日，腹痛已減，胃亦漸開，脈仍弦數，肢倦。與宣肝絡之中，兼兩和肝胃。
新絳紗三錢、歸鬚二錢、薑半夏五錢、鬱金二錢、旋復花〔包〕三錢、降香末三
錢、雲苓塊五錢、廣皮三錢、益智仁三錢、生薏仁五錢。
煮三杯，分三次。每日空心服天台烏藥散五、六分。此方服十二帖，胃漸開，腹
痛止，肢倦減，面色稍紅。


<h2>臟燥</h2>
陳室女，十五歲，脈弦數，時時欲哭，每日哭四、五次，勸住一時又哭，無故而
然，每逢經後更甚。此行經太早，臟氣燥也。與金匱甘麥大棗湯以潤之，服十數
劑漸癒，後服專翕大生膏四斤全安。


<h2>痘症症庚申十月起</h2>
周女，一周零一月，身熱耳冷，隱隱有點，防痘，夏令感溫暑而發。先宜辛涼解
肌，令其易出；切忌辛溫發表，致表虛發癢潰瀾，且助溫熱。
連翹三錢、苦桔梗三錢、甘草一錢、炒銀花三錢、荊芥穗八分、蘆根三錢、薄荷
八分。
二朝，點出未透，仍宜解肌。〔照前方〕
三朝，險痘，三天業已出齊，但頂陷色暗，與活血提頂法；再色白皮薄，兩太陰
素虛之體，此痘若用羌防，必致癢塌，一進苦降，必致泄瀉。
全歸〔土炒〕二錢、苦桔梗一錢五分、木通二錢、炒銀花三錢、黃芩炭一錢五分、
白芷二錢、連翹二錢、焦白芍一錢五分、紫草八分、暹羅犀角一錢、南查炭一錢。
四朝，氣虛則根鬆頂陷，血鬱則色淡盤軟，毒重則攢簇。且與清毒活血提頂，扶
過七日，能用補托，方可有成；不然，九朝⿰日羽癢可慮，況現在泄瀉。
全歸〔土炒〕、苦桔梗二錢、白芷二錢、暹羅犀角三錢、羚羊角三錢、紫草一錢
五分、連翹三錢、炒銀花三錢、紅花一錢、皂針一錢、生甘草一錢五分、公雞冠
血每大半黃酒杯點入三小匙。
五朝，痘五天半，氣虛不能載毒外出，牽延時日，必致內陷塌癢；今日仍然外感
用事，未敢大補，亦需用托法。
棉蓍〔生〕三錢、白歸身三錢、白芷二錢、連翹一錢五分、苦桔梗二錢、皂針一
錢五分、丹皮二錢、燕窩根五錢、紫草一錢、甘草五分、雞冠血三五匙。
濃煎一茶杯，服完，渣再濃煮半杯，明早服。
六朝，六天，少用補托，業已起脤，顏色頗鮮，但皮薄殼亮。今日須大補，明日
須峻補。
黨參三錢、生黃蓍五錢、白歸身三錢、白芷二錢、苦桔梗三錢、炙甘草一錢五分、
紫草二錢、燕窩根一兩、廣皮炭一錢、川芎一錢、雞冠血每一酒杯三點。
公雞湯煎藥。
七朝，兩用補托，色鮮而潤，陷者復起，但青漿十之二、三，殼亮頗多。今到七
日，臟腑已周，氣血用事，正好施補氣載毒之方。
人參一錢、生黃蓍五錢、廣木香八分、白芷一錢、苦桔梗三錢、炙甘草二錢、川
芎四分、煨草果一錢五分、燕窩根一兩、廣皮一錢。
公雞湯煎。
八朝，八天，痘頂圓綻者不過一二，頭面行漿，胸背清漿三四，四肢全然空亮，
根盤色淡，此氣血兩虛。急宜峻補，用參、歸、鹿茸合陳氏異功法。
生黃蓍一兩、黃毛鹿茸〔水黃酒另煎〕五錢、茯苓塊三錢、煨肉果二錢、人參一
錢、廣木香一錢、苦桔梗三錢、歸身六錢、炙甘草三錢、廣皮炭二錢、白芷三錢、
燕窩根一兩、公雞湯一碗。
右藥煮成四茶杯，加鹿茸汁半茶杯，雞湯一中碗，燕窩湯一碗，和勻，上火煨濃。
小人服一半，大人服一半。
九朝，九天昨用峻補，兩臂雖有黃漿，四肢仍然空殼，泄瀉之故。用陳文仲大異
功散。
嫩生黃蓍一兩、人參一錢、煨訶子三錢、茯苓塊六錢、肉桂〔去粗皮為末〕一錢、
廣木香二錢、鹿茸尖〔酒煎〕六錢、炒于朮五錢、煨肉果三錢、廣皮炭二錢、歸
身〔土炒〕五錢、炙甘草三錢。
十朝，即於前方內去肉桂、鹿茸尖、歸身，加生黃蓍四錢、澤瀉五錢。
十一朝，照前方。
十二朝，即於前方內加薏仁五錢。
十三朝，漿未十分滿足，四肢間有破損，難保無痘毒咳嗽等事。茲用利水以助結
痂，驅逐餘毒，即在其中，所謂一舉而兩得者也。
茯苓塊五錢、洋參三錢、廣木香一錢、焦于朮三錢、薏仁八錢、煨訶子二錢、煨
肉果二錢、澤瀉三錢、炙甘草一錢五分、廣皮炭一錢。
十四朝，腳腫胸悶溲短，水不利也。
茯苓塊五錢、冬朮三錢、炒銀花二錢、生薏仁五錢、連翹二錢、廣皮炭一錢五分、
飛滑石二錢、澤瀉二錢、五谷蟲一錢五分。
九月初四日，何男，四歲，三天，氣虛毒重，粘連成片，兼之色滯頂陷。攻毒則
礙虛，溫托則礙毒，兩難措手，和中安表，更不濟事，勉與活血擺毒，不犯中下
二焦。
烏犀角五錢、連翹三錢、全當歸三錢、羚羊角三錢、紫草三錢、南查炭三錢、苦
桔梗三錢、白芷一錢、直天蟲二錢、粉丹皮三錢、薄荷一錢、生甘草一錢。
每一酒杯和豬尾膏三小匙。
初五日，四天，昨用活血解毒，大有起色，但喉聲微啞，面目浮腫太甚，唇色絳
紅，時癘之火毒太重，今日猶宜解毒。
暹羅犀角六錢、羚羊角三錢、紫草三錢、連翹三錢、苦桔梗六錢、白芷一錢、丹
皮三錢、谷精草三錢、炒查肉二錢、全歸二錢、永黃連一錢、天蟲三錢、桃仁一
錢五分、人中黃三錢、用銀花五錢、紫花地丁五錢，煎湯代水。
初六日，五天半，漸有起色，但險症變幻不一，時刻小心為要。今日仍宜活血提
頂，微加托里。
犀角三錢、生棉蓍三錢、紫草三錢、銀花三錢、谷精草三錢、白芷二錢、連翹三
錢、全歸土炒三錢、皂針一錢、紅花三分、炙甘草一錢五分、雞冠血每一酒杯藥
加三小匙。
初七日，六天半，時癘已退，氣血用事，頭面清漿三、四，周身亮殼，非重用溫
托不可。看守不懈，不致破損，可望成功。
生綿蓍八錢、黨參三錢、炙甘草三錢、白歸身三錢、紫草二錢、燕窩根五錢、廣
木香一錢五分、白芷二錢、雞冠血每杯沖三小匙，十二時服二帖。
初八日，七天半，漿未及半，咬牙寒戰，灰白塌陷，非陳文仲大異功散不可。
綿蓍八錢、茯苓塊二錢、白芷三錢、人參一錢五分、焦于朮三錢、廣皮一錢五分、
桂心一錢五分、廣木香二錢、糯米一撮、歸身四錢、炙甘草三錢、公雞湯煎。
初九日，八天半，昨用大異功法，咬牙寒戰已去大半，但漿猶未足；用異功合參、
歸、鹿茸法。
綿黃蓍一兩、人參三錢、訶子肉二錢、鹿茸片五錢、肉桂〔去粗〕皮二錢、煨肉
果二錢、茯苓塊三錢、全歸三錢、廣皮炭二錢、焦于朮三錢、白芷二錢、炙甘草
一錢五分、廣木香二錢。濃煎。
初十日，九天半，咬牙寒戰已去十分之九，但身上清漿，腿足未灌，泄瀉頻仍。
翁仲仁有泄瀉安寧土虛少毒之論，今日猶宜峻補，如泄瀉不止，再加澀腸。
綿黃蓍一兩、人參三錢、訶子肉〔煨〕三錢、生鹿茸〔酒另煎〕五錢、厚朴二錢、
廣木香一錢五分、上肉桂二錢、白芷二錢、炙甘草二錢、煨肉果三錢、廣皮一錢
五分。
十一日，十天半，用異功得效，但泄瀉未止，膚癢漿薄，必有餘毒。今日仍可補
托一天，議於明日用實脾利水收痂法，俾不盡之熱毒，從小便而去。
綿黃蓍一兩、人參二錢、廣木香二錢、上肉桂一錢、厚朴二錢、煨肉果三錢、訶
子肉三錢、炙甘草三錢、廣皮炭二錢。
十二日，十一天半，痂雖結而漿薄，泄瀉，以實脾利水為法，仍兼澀腸。
炙黃蓍五錢、人參八分、廣木香二錢、生薏仁五錢、肉桂一錢、訶子肉三錢、焦
于朮三錢、厚朴二錢、廣皮炭二錢、茯苓塊三錢、肉果〔煨〕三錢、炙甘草一錢
五分。
十三日，十二天，漿薄微嗽，痂癢便溏。仍當補氣，兼與實脾。
生黃蓍五錢、人參八分、訶子肉二錢、茯苓塊五錢、肉果〔煨〕一錢五分、廣皮
炭一錢、焦于朮三錢、薏仁五錢、炙甘草三錢、廣木香一錢、厚朴二錢。
十四日，十三天，喉啞咳嗽而渴，肺中餘毒宜清；便溏溺短，痘後脾虛宜實。
茯苓塊三錢、銀花〔炒〕二錢、訶子肉〔煨〕二錢、炒冬朮三錢、連翹一錢五分、
地骨皮二錢、苦桔梗三錢、厚朴一錢五分、五谷蟲一錢、生薏仁五錢。
己酉九月二十日，何女，五歲，險中逆痘三天，繁紅扁闊成片不起，翁仲仁謂毒
重壅遏。其形退縮，且煩躁肢冷，唇焦舌黃，溲短腹痛，痘頂先出者已焦。勉用
雙解法。
芥穗三錢、生大黃五錢、查肉三錢、銀花三錢、苦桔梗三錢、桃仁二錢、連翹二
錢、牛蒡子三錢、薄荷一錢、全歸三錢、豬尾膏三匙〔入梅冰二分〕、甘草生一
錢。
二十一日，四天，豔紅扁闊，下後稍見起發，究不肥綻，何能起脹成漿？咳嗽痰
多。且與清涼敗毒，活血松肌，開提肺氣。
犀角三錢、羚羊角三錢、紫草二錢〔和豬尾膏〕、銀花三錢、苦桔梗五錢、芥穗
三錢、連翹三錢、牛蒡子三錢、歸尾一錢、杏仁二錢、南查炭五錢、甘草一錢。
二十二日，五天，密布不齊，身熱未退，扁闊癟陷，形色滯暗，不能起脤，那得
成漿。勉與清毒之中，兼活血提頂。
犀角三錢、羚羊角三角、白芷二錢、銀花三錢、苦桔梗三錢、紫草二錢、連翹三
錢、牛蒡子三錢、皂針一錢、杏仁三錢、南查肉二錢、天蟲二錢、歸鬚二錢、雞
冠血每杯沖四茶匙、甘草一錢。
二十三日，六天，頭面雖有行漿之勢，究竟周身平陷，較昨日顏色略潤耳。仍與
清毒活血提頂，少加托裏。
黃蓍二錢、苦桔梗五錢、全歸三錢、犀角三錢、牛蒡子三錢、天蟲二錢、杏仁三
錢、穿山甲一錢、紫草三錢、銀花三錢、人中黃一錢、白芷二錢、連翹三錢、雞
冠血每杯沖四茶匙、皂針一錢五分。
二十四日，七天，頭面行漿，周身半塌空殼，用伍氏內托法。
綿黃蓍八錢、洋參〔炒老黃色〕一錢本分、炙甘草一錢五分、苦桔梗三錢、川芎
一錢五分、燕窩梗五錢、牛蒡子〔炒研細〕三錢、紫草二錢、公雞湯一茶碗、全
當歸三錢、白芷二錢、雞冠血每杯沖三茶匙。
二十五日，八天，頭面漿足，周身平塌者已起，空殼者亦有行漿之勢，翁仲仁謂：
“喉啞聲嘶，漿行飽滿亦何妨”！再咬牙在七日以後屬氣虛，況其食少乎？非陰
虛也。
洋參〔炒老黃色〕一錢五分、苦桔梗五錢、白芷二錢、黃蓍八錢、牛蒡子三錢、
天蟲三錢、象貝二錢、公丁香四分、雞湯一茶杯、炙甘草一錢。
二十六日，九天，漿已行及大半，但氣虛作癢，看守勿懈，毋令破損為要。
綿黃蓍一兩二錢、洋參二錢、象貝母三錢、苦桔梗六錢、白芷三錢、廣木香一錢、
牛蒡子三錢、天蟲三錢、炙甘草三錢、冬白朮二錢。
二十七日，十天，漿行已及十之七、八，惟痰咳微癢，眼中出膿為可慮。
綿黃蓍五錢、連翹一錢五分、谷精草一兩、焦冬朮三錢、桑葉一錢、生薏仁三錢、
甘草一錢、土貝母三錢。
二十八日，十一天，濕重，小便不利，畏寒咬牙。
生黃蓍五錢、洋參一錢五分、谷精草三錢、茯苓塊三錢、薏仁五錢、廣皮炭一錢
五分、焦冬朮三錢、炙甘草三錢。
二十九日，十二天，實脾利水，以收痂止嗽，加辛涼敗毒以護目疾。
生黃蓍二錢、銀花炒二錢、谷精草三錢、茯苓塊三錢、連翹二錢、地骨皮二錢、
生薏仁五錢、冬朮〔炒〕三錢、炙甘草一錢五分。
十月初一日，十三天，濕行痂結者過半，氣化痂落者過半，飲食甚好，目開無恙，
已收全功。惟咳嗽減而未清，仍宜實脾利水，復以辛涼敗毒。
茯苓塊三錢、銀花〔炒〕一錢五分、地骨皮一錢、生薏仁三錢、連翹一錢五分、
五谷蟲一錢、炒冬朮三錢、象貝一錢五分。
某七官，痘粒分顆，原屬純正；但殼薄頂平無漿，間有二、三陷者，且有灰色。
明日七朝，氣血用事，非峻補不可。一切辛竄走裏者不可不用，為其溫中而托絡
也；其走表者斷不可用，以其虛表而致癢塌也。再九日以後，須防咳嗽泄瀉。
初十日，嵩女，五個月相火用事，民病溫，防發痘。先宜辛涼達表，切忌發汗。
銀花二錢、苦桔梗二錢、薄荷五分、連翹二錢、牛蒡子二錢、甘草一錢、芥穗八
分、杏仁粉二錢、蘆根三把。
十一日，險痘一天。
銀花二錢、苦桔梗二錢、紫草一錢、連翹二錢、牛蒡子二錢、薄荷八分、芥穗一
錢、歸橫鬚八分、甘草一錢、蘆根一兩、煎湯代水。
十二日，脾經險痘二天，色重粘連，船小載重，夜間煩躁。先以活血敗毒。
南查肉三錢、銀花五錢、地丁三錢、苦桔梗二錢、連翹二錢、丹皮二錢、桃仁泥
八分、犀角一錢、當歸〔土炒〕八分，人中黃一錢、大黃一錢、紅花三分、豬尾
膏三小題、白茅根一兩，煎湯代水。
十三日，險痘三天，色重粘連，間有陷頂，宜涼血提頂。
犀角八分、羚羊角二錢、歸鬚八分、連翹二錢、細生地一錢五分、紅花五分、銀
花一錢五分、苦桔梗一錢、甘草八分、丹皮二錢、白茅根三錢、蘆根三把。
十四日，險痘四天，形色俱有起色，便頂平便溏耳，將就可望有成。
生黃蓍三錢、洋參〔炒〕一錢、白茅根三錢、茯苓塊三錢、銀花〔炒〕二錢、炙
甘草一錢五分、白朮炭二錢、白芷一錢、雞冠血三小匙、穿山甲〔炒〕一錢、皂
針八分，公雞湯煎藥。
十五日，五天，即於前方內去銀花、雞冠血，加廣皮一錢。
十六日，六天，雖然行漿，但不可色灰便溏。
綿黃蓍三錢、洋參〔薑炒〕二錢、廣木香一錢、茯苓塊三錢、肉果〔煨〕一錢五
分、訶子肉一錢、焦于朮一錢五分、甘草〔炙〕二錢、廣皮炭一錢。
十七日，七天，業已回漿，十分全功；但便溏濕重，仍有意外之虞。法宜實脾利
水。
茯苓塊三錢、洋參薑〔炒〕一錢、訶子肉一錢、焦于朮三錢、薏仁三錢、廣皮炭
八分、廣木香一錢、肉果〔煨〕一錢、炙甘草一錢五分。
癸亥十一月初十日，嵩女，三歲。
芥穗一錢五分、苦桔梗二錢、防風一錢、杏仁一錢、藿香葉八分、桑葉一錢、薄
荷八分、生甘草一錢、蘆根二把、連翹二錢。
十一日，重險痘一天，熱一日而見點，陽明絡現，粘連成片，汗多便溏，氣虛毒
重，九朝癢塌難防，勉與擺毒鬆肌。
連翹三錢、苦桔梗三錢、歸尾八分、桑葉三錢、牛蒡子〔研〕八錢、蘆根五錢、
丹皮二錢、豬尾膏三匙〔入冰片二厘〕、銀花五錢、甘草一錢、紫花地丁五錢，
與銀花先煎代水。
十二日，出不爽快，按未三歲之儿，九日限期，時刻有違限之慮，即於前方內加
白茅根五錢、暹羅犀角一錢。
十三日，重險痘三天，面貌繁紅，殼薄頂陷根鬆，粘連成片，身上色淡不起，小
便清，大便多而稀，頭溫足冷，應作氣虛不能送毒外出看，總之九朝塌癢之症。
勉與活血提頂，而兼補氣。
洋參一錢、生綿蓍三錢、白芷二錢、犀角一錢、穿山甲一錢、紅花一錢、連翹二
錢、生甘草一錢、皂針一錢、歸尾一錢五分、豬尾膏三匙〔入冰片二厘〕。
十四日，重險痘四天，較昨日稍好，然不能起脹，焉得成漿？塌陷之症，勉與提
頂。
犀角二錢、生黃蓍五錢、白芷二錢、杏仁二錢、苦桔梗二錢、紅花一錢、銀花二
錢、穿山甲一錢、皂針一錢、薄荷八分、雞冠血五匙、甘草一錢。
十五日，重險痘五天，較昨日略好，究竟不能起脹，面紅身色灰白，頭溫足冷，
虛寒之極。勉用辛溫而甘者助其元陽。
生綿蓍五錢、洋參二錢、穿山甲二錢、焦白朮一錢五分、半夏一錢五分、藏紅花
一錢五分、廣木香一錢五分、白芷二錢、公丁香五分、煨肉果八分、桑蠶〔生搗
沖〕一條、炙甘草一錢五分，濃煎如膏。
十六日，六天，虛寒亮殼。急用峻補，以救萬一。
生綿蓍一兩、洋參六錢、藏紅花一錢五分、茯苓塊三錢、鹿茸五錢、穿山甲三錢、
焦于朮四錢、歸身〔土炒〕三錢、廣皮炭二錢、廣木香三錢、白芷三錢、炙甘草
三錢、煨肉果一錢五分，老公雞湯煎如膏。
十七日，七天，殼薄無漿，便溏，氣血兩虛。用陳文仲法。
生綿蓍一兩、洋參〔薑炒〕三錢、煨訶子二錢、鹿茸尖〔酒炒〕六錢、肉桂〔去
皮淨〕八分、公丁香八分、焦于求二錢、半夏一錢五分、廣皮炭一錢五分、廣木
香〔煨〕二錢、白芷二錢、炙甘草三錢、煨肉果二錢，公雞湯煎如膏。
十八日，八天，咬牙泄瀉，目開殼薄無漿，皆係虛寒塌癢之象。急用陳文仲大異
功散法，惜無力用參耳。
黨參五錢、熟附子一錢、茯苓三錢、洋參五錢、廣木香三錢、白芷二錢、于朮四
錢、肉果霜三錢、廣皮二錢、綿蓍三錢、訶子肉三錢、炙甘草三錢、肉桂一錢五
分、公丁香三錢、濃煎如膏，分七、八次服。
十九日，九天，昨用陳文仲大異功，仍然塌陷咬牙，水漿不得入口，然根盤未散，
斷不可棄而不治。議於前方內加肉果二錢、公丁香二錢、連服二帖。
二十日，十天，昨日此方連服二帖，頭面業已行漿，下身仍然灰白塌陷。再用前
方二帖。
二十一日，十一天，痘灰白色，漿不足必陷，仍服前方二帖。
二十二日，十二天，頭面漿足，四肢空殼尚多。於前方內改肉桂為桂枝，再服二
帖。
二十三日，十三天，仍須托裏溫中，白日服完，夜間再服半帖皆可。
二十四日，十四天，灰白咬牙泄瀉，猶在險途。
生綿蓍五錢、洋參五錢、公丁香六錢、肉果霜六錢、黨參五錢、生薏仁五錢、茯
苓塊五錢、桂枝五錢、廣木香五錢、于白朮五錢、白芷三錢、炙甘草三錢、訶子
肉三錢、廣皮三錢，水九碗，濃煎如膏。
癸亥十二月初四日，除，六歲，重險痘三天，骨立無肉，血枯而燥，乾紅色暗，
粘連成片，皆隱在皮中，仍梟毒把持之故。勉與兩解重法，若照常理立方，恐鞭
長莫及。
紫花地丁一兩、大黃〔半生，半用黃酒炒黑〕四兩、查肉〔半生，半炒〕三兩、
暹羅犀角一兩、桃仁〔半生半炒〕四兩、銀花二兩、紅花三錢、青皮二兩，加上
上梅片三厘〔研細沖入湯藥內〕、小豬尾血每次半酒杯。水八碗，煮成三碗。先
服半碗，約二時再進，以舌苔退痘起發為度。
初五日，重險痘四天，大下後，業已起發，不必再用沉降，議涼血提頂。
銀花八錢、烏犀角八錢、羚羊角五錢、連翹五錢、紫花丁五錢、人中黃三錢、白
芷二錢、苦桔梗五錢、白茅根一兩、白芷三錢，分四次服。
初七日，重險痘六天，雖然行漿，但火毒太重；不必用補，亦不可用補，猶宜涼
血解毒，以為結痂之地。
細生地一兩、銀花八錢、苦桔梗五錢、烏犀角一兩、連翹三錢、人中黃二錢、粉
丹皮八錢、元參五錢、白茅根一兩、紫花丁六錢。
初八日，七天，於前方內減犀角一半，加麥冬五錢。
初九日，八天，漿已滿足，色已蒼，胃已旺，議辛涼以助結痂之用。
銀花三錢、白茅根五錢、麥冬〔不去心〕五錢、連翹三錢、五谷蟲一錢五分、甘
草一錢五分。
初十日，四肢太熱，非重用辛涼，其痂不結。
銀花五錢、細生地三錢、元參五錢、連翹五錢、白茅根六錢、丹皮五錢、麥冬〔不
去心〕八錢、生甘草一錢五分、黃芩〔酒炒黑〕一錢五分。
十一日，十天，回漿甚緩，微咳，用辛涼少兼實脾。
細生地三錢、連翹三錢、粉丹皮三錢、生薏仁五錢、麥冬〔不去心〕三錢、人中
黃一錢五分、地骨皮一錢、黃芩一錢、白茅根三錢、冬桑葉一錢。
十二日，十一天，仍服前方一帖。
十三日，十二天，再服前方一帖。
十五日，十四天，十分全功，惟敗餘毒而已。
仙人杖皮二錢、連翹三錢、五谷蟲二錢、人中黃一錢五分、丹皮三錢、白茅根三
錢。
癸亥十二月十三日，呂女，重險痘二天，色重粘連成片，攢簇頗多。第一方以達
外感活血鬆肌為法。
薄荷一錢、牛蒡子三錢、當歸一錢五分、芥穗二錢、南紅花一錢、前胡一錢五分、
半夏二錢、苦桔梗三錢、蘇葉一錢、杏仁三錢、生甘草一錢。
十四日，早第二方以擺開梟毒為主，蓋攢簇者必攻也，況色重乎？
生大黃〔一半生用，一半酒炒黑〕一兩、桃仁〔半生，半炭〕六錢、南山查〔半
生，半炭〕六錢、苦桔梗四錢、青皮四錢、人中黃二錢、豬尾膏一小酒杯，研入
上上梅冰五厘，每次沖三小匙。
申刻，重險痘三天，早用必勝法，現在顏色已退，唇重色絳，抱鬢蒙頭，腰中腎
俞太重，弄舌咂嘴，心火太重恣。議以涼重敗毒。
次生地三錢、杏仁三錢、全歸三錢、羚羊角三錢、犀角六錢、川連一錢、苦桔梗
三錢、銀花三錢、廣皮一錢五分、牛蒡子二錢、連翹三錢、甘草一錢五分、豬尾
膏每次三匙，研入冰片五厘。
十五日，險中逆痘四天，氣既虛而毒又重，色暗根鬆，癟闊殼薄，頭溫足冷，抱
鬢攢腸。下不可，補又不可，此其所以難也。勉與活血提頂。苦桔梗六錢、犀角
五錢、銀花五錢、紫花丁五錢、全歸三錢、白芷三錢、穿山甲二錢、查肉六錢、
皂針六錢、人中黃三錢、丹皮五錢、紅花一錢五分、豬尾膏研入冰片五厘，每次
沖三小匙、奪命丹三粒。
十六日，險中逆痘五天，較昨日雖有起色，究竟色滯而重，板著不行，二日不大
便，皆係梟毒把持，恐不能行漿，若過此關，則不能再用沉降矣。議必勝法。
桃仁〔生炒，各半〕一兩、生大黃〔半生，半酒炒〕一兩、紅花一錢五分、查肉
〔炒〕一兩、、苦桔梗六錢、甘草三錢、青皮六錢。
十七日，險中逆痘六天，昨日復用必勝法，雖有起色，究竟頭面不如周身之半，
梟毒把持，陽亢可知。
紫丁香五錢、大黃〔酒炒黑〕五錢、白芷三錢、苦桔梗五錢、犀角五錢、紅花二
錢、南查炭三錢、銀花五錢、皂針二錢、穿山甲〔炙〕二錢、全歸三錢、廣皮二
錢、人中黃三錢。
十八日，險中逆痘七天，頭面起發色鮮，周身色淡，逆者已順，現有行漿之勢，
一以上漿為主。
黨參五錢、生綿蓍〔咀豆大〕一兩、歸身〔土炒〕二錢、洋參薑〔炒〕三錢、茯
苓塊三錢、防風三錢、桂枝五錢、炒廣皮二錢、白芷三錢、于朮三錢、炙甘草三
錢。
十九日，八天，照前方再服二帖。
二十日，九天，身上灰色，四肢尚空，大便頻仍，寒戰發癢，皆係虛象。急急用
陳文仲法，防其內陷。
黨參三錢、茯苓塊五錢、半夏三錢、洋參〔薑汁炒黃〕三錢、肉果霜五錢、白芷
三錢、于朮〔土炒〕五錢、訶子肉〔煨〕五錢、廣皮〔炒〕二錢、官桂〔去粗皮〕
一錢、廣木香三錢、甘草〔炙〕三錢、附子〔熟〕一錢、大棗肉二錢、生薑三片，
咬牙加公丁香三錢。第二帖做極細末。
二十一日，將昨日第三帖之末藥，每朔三錢，約兩，三時辰做一服。
甲子正月十二日，呂男，二歲，狀元痘原不必服藥，但現在半生半熟，泄瀉唇色
寒，猶恐遺毒損目。議溫托法。
生綿蓍三錢、黨參二錢、訶子肉二錢、茯苓塊三錢、白朮一錢、生薏仁二錢、制
半夏一錢、廣皮一錢、炙甘草二錢。
初六日，汪男，三歲，初報痘點，形即繁重，表虛脈滑，心熱恣甚。謹防八九朝
癢塌，且與辛涼解肌透毒。
銀花五錢、苦桔梗五錢、丹皮三錢、連翹〔連心〕二錢、牛蒡子三錢、全歸一錢、
薄荷二分、杏仁泥二錢。
初七日，險痘一天，頭面粘連，點現癟闊，足涼，非純然毒重，亦非純然氣虛。
且與活血鬆肌擺毒，大涼大溫皆在難施之例。
犀角〔鎊〕五錢、苦桔梗五錢、全歸一錢五分、銀花五錢、牛蒡子一錢、青皮二
錢、連翹三錢、南查炭三錢、甘草二錢、薄荷八分、豬尾膏三匙。外以胡荽酒洗
足。
初八日，險痘二天半，但唇腫右顴腫，心脾之火甚也；足已溫，痘苗稍大者即頂
陷。
白茅根一兩、犀角五錢、查肉一錢五分、紫丁香五錢、銀花五錢、紅花八分、苦
桔梗三錢、連翹三錢、廣皮八分、牛蒡子二錢、全歸二錢、甘草一錢五分、豬尾
膏三匙。
按白茅根秉燥金之體，感風木而花，藏胎內異於眾草，生發最速，其性喜潔，故
能化毒開清，其味甘涼，故能走肺胃而不傷肺胃之陰，本草稱其主衄症，蓋言其
所然，而不言其所以然也。但此物性平和，不假以重權，不為功也。凡一切清竅
病用之最良，而痘症中護眼護喉，走清道血分，為尤良也。
初九日，險痘三天半，兩顴兩眼肉腫，瘡不腫，心脾之火太甚也。血無不活，故
今日不加血藥。
羚羊角五錢、元參五錢、細生地三錢、烏犀角五錢、銀花五錢、紫花丁五錢、苦
桔梗六錢、連翹三錢、白茅根一兩、牛蒡子五錢、白芷二錢、生甘草一錢五分、
谷精草三錢。
初十日，重險痘四天半，額滯於頦，頦滯於身，此陽火有餘之象。雖不必大下，
仍以敗毒為主，而提頂次之。
羚羊角五錢、犀角五錢、紫花丁五錢、次生地五錢、銀花五錢、榖穀精草三錢、苦
桔梗五錢、元參二錢、真山連一錢五分、牛蒡子二錢、黃芩三錢、生甘草二錢、
白茅根一兩。
十二茶杯水，煮五杯，分十次服。
十一日，五天半，已有行漿之勢，不必提頂托漿，但喉已聲啞。趁此猶係外感用
事之時，仍用昨日方開提肺氣敗毒，減其蒸騰煉毒之火，使歸於和平，即行此陽
火痘之漿法，所謂道無定體者此也，高明以為何如？
何用昨日方一帖，限明日黎明服完。
十二日，六天半，面已有漿，四肢腰背皆空，五更大便兩次，痛快而溏。今晚已
入氣血用事之關，須漸進補托，兼與清毒。
炙綿蓍三錢、黨參一錢五分、白茅根六錢、烏犀角三錢、銀花三錢、苦桔梗一錢、
冬白朮二錢、白芷二錢、廣皮炭一錢、茯塊三錢。
日入後服。
十三日，七天半，頭面漿已七、八，腰背不足，四肢尚空。今日正是氣血當令，
已有癢態，必得扶其不及，多得一分漿，少得一分後患，此身小痘多之定法也。
生綿蓍五錢、白朮〔土炒黃〕二錢、藏紅花一錢、茯苓塊三錢、黨參三錢、廣皮
炭一錢五分、廣木香一錢、白芷二錢、炙甘草一錢五分。
十四日，晚足九天，於前方內去紅花。
十五日，十天漿足色蒼，形勢圓綻，四肢陸續上漿，皮膚捫之平和，不冷亦不過
熱，脈洪數有力；合觀皆情理之正，其不食畏縮，皆痛象也；痘多漿亦多，煉氣
血而成漿，痛亦情理之正，斷非陷症。議補氣以勝痛活絡以定痛法，似不歧於路
矣。
人參五分、生綿蓍三錢、紅花四分、冬朮三錢、熟綿蓍三錢、厚朴六分、乳香八
分、茯苓塊三錢、廣皮一錢、沒藥八分、廣木香一錢、甘草〔炙〕三錢、白芷二
錢。
十六日，十一天，大勢已有成功之象，猶須防其泄瀉作癢。
茯苓塊三錢、洋參〔炒黃〕一錢、廣木香〔煨〕八分、炒冬朮二錢、黨參二錢、
炙甘草一錢五分、焦白芍二錢、廣皮〔炒半黑〕一錢。
十七日，十二天，小便長，大便滯。暫與宣化腸胃。
茯苓塊三錢、黨參一錢五分、五谷蟲三錢、谷精草三錢、厚朴一錢。
十八日，十三天，痘後肺液受傷，渴而咳。
沙參三錢、地骨皮三錢、象貝一錢五分、麥冬三錢、白茅根六錢、葦根三錢。
二十六日，某男，風溫發熱三天，耳冷尻冷，已有微點，謹防天花。法宜辛涼解
肌，芳香透絡，最忌三陽表藥多汗，致成癢塌。
銀花三錢、苦桔梗三錢、芥穗一錢五分、連翹三錢、牛蒡子〔炒研〕二錢、桑葉
三錢、薄荷八分、白茅根三錢、甘草一錢。
當日晚大瀉水糞，加黃芩三錢，瀉止。
二十七日，虛寒痘二朝，甫二日熱退其半，神氣安靜，大便溏泄，布痘不多，亦
屬均稱，但痘形扁闊根鬆，色亦過淡，觀其皮色，脾經素有飲食傷損。議異功保
元合法。
生綿蓍三錢、人參一錢、廣木香一錢五分、雲苓塊三錢、廣皮二錢、炙甘草二錢、
生于朮二錢。
二十八日，仍用前方。
初七日，十二朝，痘雖稀少，漿行薄弱，腰下尚未結痂。乘此機會，再用保元助
餘漿。
雲苓塊三錢、人參一錢、炙甘草一錢五分、生薏仁三錢、綿蓍三錢。
初八日，仍用前方。
補案辛已年述，癸酉初夏，餘有漣水之游。長女甫二齡，於四月十一日見點，至
二十五日已半月矣。余適回家，見其形勢鼓立者半，頂陷者半，根抱者半，散者
半，毫無汁漿。本系謝寶靈兄調治，因請回看。伊立一方，余視之曰：“此方若
上得起漿，甘受重罰；此方若上不起漿，亦受重罰。”謝兄愕然曰：“足下左右
皆受罰，何故？”余曰：“今且不必明言，明日來視漿色。”伊去後，余仍用其
方，照方制二十帖，加燕窩十二兩〔此味亦原方所有，但加重耳〕，大公雞一隻
重九斤，紫河車一具，並藥共十餘斤，先分九鍋煎，去渣後復并一鍋煎，自早至
暮，不敢草率，成濃膏得二碗許。令乃母飲半茶杯，小人飲半酒杯。二鼓時，其
母因乳脹謂余曰：“藥甚靈，余無乳者已數日，今忽蓬蓬，豈非藥力乎？”余曰：
“可急令小兒吮之。”彼曰：“小兒不得寐者已數日，今方熟睡，可驚之乎？”
余曰：“限期已緊，所以令汝服藥，為以乳汁上漿也。今乳脹，可與之吃矣。”
因促之醒，痛吮一飽，少時又寐，漏下三鼓，清漿如露矣。未至四鼓，又令母女
服藥如前，四鼓未罡，漿如蠟色；五鼓以後，又如茶色濃厚，如及時之漿然，天
明已十七朝矣。又延謝兄至，彼一視曰：”奇哉！何因得此？“余曰：”用君原
方。“彼曰：”只添得燕窩一味，何神至此？“余日：”余昨云此方若上得起漿，
甘受重罰者，先生於七、八朝即用此方，彼時氣血方壯，毫無汁漿，今以十五朝
氣血消耗，豈能上漿乎？余又謂此方不能上漿，亦受重罰者，以先生之方若錯，
小女早不活矣。“因令伊執方之背面視之，伊見照方二十帖之文，又令視諸藥渣，
因謝曰：”余實不能“。
二十日，某女，十九朝，痘後便溏而頻。久則脾腎兩傷，補澀為穩。
真雲苓五錢、白朮〔土炒〕三錢、肉果霜三錢、生薏仁五錢、半夏一錢、訶子肉
三錢。
二十四日，實脾利水之中，兼化清氣。
雲苓五錢、生薏仁五錢、晚蠶沙三錢、于朮〔土炒〕三錢、地骨皮三錢、五谷蟲
三錢、蟬退〔去頭足〕七枚、炙甘草一錢五分。
初一日，三十天，痘後餘毒腫潰。補托之中，加以敗毒。
人參一錢、生薏仁五錢、黃蓍三錢、于朮三錢、五谷蟲三錢、銀花三錢、雲苓三
錢。
初四日，痘後餘毒腫潰，稍加銀花，大便即溏。議於前方去銀花，加肉果、訶子。
茯苓塊三錢、人參一錢、廣木香一錢、生薏仁五錢、于朮三錢、五谷蟲二錢、肉
果霜一錢五分、黃蓍三錢、炙甘草一錢五分、訶子肉〔炒〕三錢。
初七日，三十六天，痘毒潰瀾，應照潰瘍例，即用痘科門中之保元合異功法。
人參一錢、生薏仁三錢、于朮二錢、雲苓五錢、炙甘草二錢、廣皮一錢、綿蓍五
錢。
初八日，傷食暮熱嘔吐，痘後太飽之故。與止渴消食，其熱自止，調理飲食要緊。
茯苓三錢、地骨皮三錢、薏仁三錢、半夏二錢、炒廣皮一錢、神曲一錢五分。
二十日，某男，風木司天之年，又當風木司令之候，風木內含相火，時有痘疹。
無議但受風溫，身熱而不發痘，或因風溫而竟發痘，或發斑疹，皆忌辛溫表藥，
惟與辛涼解肌透絡為穩。此時醫所不知，蓋風淫所勝，治以辛涼，在以苦甘，內
經之正法也。
銀花三錢、苦桔梗三錢、薄荷八分〔汗多不用〕、連翹三錢、牛蒡子一錢五分、
桑葉三錢、芥穗一錢、鮮蘆根五錢、甘草一錢。
二帖。此方治痘初起，多能化少，涼絡而易出，見點亦服此。
二十一日申刻，險兼逆痘二天，痘色豔紅，唇赤舌赤，見點繁瑣，三、五成群，
毒參陽位。勉與涼血擺毒。
石膏〔生末〕一兩八錢、生大黃〔炒黑〕三錢、地丁〔紫花〕三錢、犀角五錢、
苦桔梗三錢、桃仁三錢、銀花五錢、人中黃三錢、地龍三錢、連翹三錢、白茅根
三錢、丹皮三錢。
此案為鈔錄者失去十四帖，大意以犀角地黃湯加連翹、銀花、白茅根、細生地等，
一味涼血收功。至十五朝猶用犀角，十六朝以辛涼清餘熱一方，服至二十一朝。
乙酉六月二十二日，十二姑，九歲，暑傷兩太陰，身熱而嘔，舌白滑。
雲苓皮四錢、連翹三錢、藿香葉二錢、生薏仁三錢、銀花三錢、白蔻仁一錢、制
半夏三錢、杏仁三錢、黃芩炭二錢。
二十三日，痘三天，頂平根鬆色暗，夾虛夾毒之症。與活血提頂敗毒，扶到七天，
方好補托。
苦梗三錢、牛蒡子二錢、白芷三錢、防風三錢、紫花丁二錢、紅花二錢、連翹三
錢、人中黃一錢五分、全歸二錢、銀花三錢、紫草茸一錢、查炭二錢。
二十四日，痘四天，頂平根鬆色暗，便閉不食；昨用活血敗毒宣絡，今夜已見大
便，熱退能食，頭面已有起脹之勢，前後心續出盈千，皆根泛頂平暗滯，稍大者
頂即陷。應照虛寒例治，與宣氣活絡提頂，不得過用敗毒清裏，致令便溏內陷。
當歸〔土炒〕二錢、頂高藏紅花二錢、查炭二錢、防風二錢、廣木香一錢、蘑菰
一錢、銀花〔炒〕三錢、穿山甲〔炒〕一錢、甘草〔炙〕五分、白芷三錢、廣皮
炭二錢。
二十五日，痘五天，頂平帶陷，根鬆色暗；昨日即照虛寒例治，而用溫煦芳香；
今日口並不渴，而舌苔白厚，盛暑之際，尚兼足太陰之暑濕症。七日以前外感用
事，必視其在何臟腑而清之，以為七日以後上漿之地。
茯苓皮三錢、當歸〔土炒〕三錢、六一散三錢、生薏仁三錢、銀花四錢、藏紅花
二錢、廣木香一錢、防風三錢、廣皮炭二錢、白豆蔻一錢、白芷三錢。
煮四小杯，分四次服。
二十六日，痘六天，頂平多陷，根鬆色暗，頭面色已華，前後心尚多陷而暗，身
痛口不渴。與活血提頂，令其易於上漿。
當歸三錢〔土炒〕、生綿蓍五錢、上上紅花二錢、銀花五錢、穿山甲三錢、白芷
三錢、乳香二錢、廣木香二錢、廣皮三錢、沒藥二錢、雞冠血每杯點三匙甘草〔炙〕
三錢。
公雞湯煎煮三杯，分三次服。
二十七日，七朝已有行漿之勢，平頂陷頂尚多，加補托以助之。
二十八日，痘八天，頭面行漿已有七成，臂次於手，足次於胸，順也；胸以下陷
頂多，面色灰。仍須溫煦以助行漿之勢。
綿蓍八錢、高麗參三錢、白芷三錢、防風三錢、茯苓塊三錢、紅花二錢、當歸〔土
炒〕三錢、廣木香三錢、甘草〔炙〕一錢五分、廣皮三錢。
二十九日，痘九天，正在行漿之際，便頻眼開，即是虛象，粘連之處顏色即灰，
非虛而何？急急補托，而兼溫煦為要。
人參三錢、炙綿蓍一兩、白芷二錢、于朮〔炒〕三錢、肉果霜三錢、廣皮三錢、
茯苓三錢、廣木香二錢、甘草〔炙〕三錢、防風三錢。
七月初一日，十天雖已結痂，漿未十分滿足，尚有正行漿之處。仍前方再為補托，
明日再與收痂未屬。
初二日，十一天，痘已結痂，漿未十分滿足之故，皆因連日便頻，受暑積帶成痢
疾，先擬溫下其積；今視四肢鼓立，胸前全陷，并非正結，恐一進沉降，並四肢
而亦陷矣；前方係必不可不用之藥，茲且暫停；勉與實脾利水以結痂，少加化積，
俟十四朝之後，痘勢收場，如積滯未化，再與下法。
生薏仁五錢、茯艀〔連皮〕五錢、黃芩炭一錢五分、焦白芍二錢、檳榔二錢、真
山連〔薑炒枯〕一錢、益智仁二錢、神曲〔炒〕三錢、廣皮炭三錢、南查炭三錢。
初三日，痘十二天，仍服前方。
初四日，痘十三天，業己結痂，原可妥當收功，不意盛暑流行之際，食物不化，
致成欲便先痛、便後痛減、裏急後重之痢疾。法當溫下，假使畏縮不前，拖延日
久，必無好音；莫若乘此邪氣初聚之時，急奪其邪，冀邪去正存，方收拾一切未
完也。
生大黃〔半生，半酒炒半黑〕五錢、白芍三錢、炒黃芩三錢、熟附子二錢、檳榔
三錢、小枳實三錢、赤肉桂一錢五分、神曲四錢、廣皮炭三錢、真山連二錢〔炒〕、
查炭三錢。
煮成三杯，先服一杯，候一、二時，俟其再便腹不痛，即勿服；腹仍痛，再服第
二杯，三杯亦如之。
初五日，痘十四天，四肢結痂十有其五；昨日服藥後腹痛愈甚，便中糞多積少，
日夜共七、八次。今用前方減附子一錢、肉桂二分，服後已刻至未刻便紅積一次，
腹中仍痛，糞色如赭；後二杯即加赤肉桂八分，約服一杯半，腹痛即便紅積，仍
有糞色黃；夜半服第三杯，丑、寅時連便兩次，糞色仍赭，微有紅積，腹仍微痛。
初六日，痘十五天，膝下至足趾痂尚未結全，已刻便一次，燥糞黃色兼赭色，溏
糞微帶紅積，腹不痛；午刻服下第一杯，至亥刻便一次，糞色黃，丑刻便一次，
無積糞黃。
高麗參三錢、白芍〔炒〕三錢、黃芩炭一錢五分、雲苓皮五錢、檳榔二錢、赤桂
心一錢五分、生薏仁五錢、山連〔薑炒〕一錢、廣皮炭三錢、南查炭二錢、神曲
〔炒〕三錢、炙甘草一錢。
初七日，痘十六天，痂已結齊，痢已痊可，不必服藥；目帶微腫，谷精草泡茶飲
之。
初八日，青晴有云翳，速清膽絡之熱毒。
谷精草四錢、連翹三錢、青葙子三錢、茶菊花三錢、桑葉三錢。
初九日，痘漿未足，毒流膽絡，故青睛白翳，又感時令燥氣化火，故白睛起太陰
睛瘡。考古治法以六味丸作湯，改茯苓為君。再加清膽絡之熱毒以退翳。
茯苓四錢、谷精草三錢、萸肉一錢五分、生地二錢、茶菊花二錢、丹皮二錢、山
藥一錢五分、青葙子二錢、桑葉二錢、澤瀉一錢五分。
初十日，仍照前方服，內加：銀花五錢、連翹三錢、生甘草一錢五分、目內白翳
稍退，煩躁常哭，因痘後血虛化燥故也。與甘麥大棗湯主之。
甘草〔生〕一錢五分、小麥七合、大棗五枚，煮粥服之。
十一日，因瘡痛而哭，目內白翳仍有，身上起大小瘡十數粒，復生細痘，在舊痂
窩內，痘漿未足，流毒成瘡故也。仍服初九日方。
十二日，目內白翳退，太陰睛瘡仍在，瘡未見落。原方再服。
十三日，目內太陰睛瘡仍在，續出之瘡痘未退。仍服原方，瘡貼紫草膏如爛草炭。
十四日，服原方一帖。
十五日，未服藥。
十六日，目內太陰睛瘡稍退，仍有翳，身上瘡痂已落者復生小瘡，未落之處復有
倒漿欲潰，總之流毒未清之故也。原方再服，目內翳以四退散治之。
十七至二十三日，痘已滿月，目內太陰睛瘡未淨，翳仍在。仍服原方，又服錢氏
蟬蛻散，一日二服。蟬退為末，每服一錢，羊肝湯下，日二服。
四蛻散：主治目睛老翳。
人退〔即手指甲〕、蛇蛻、雞蛻〔即鳳凰衣〕、蟬蛻，每藥一兩，加頂高梅冰片
一分。左眼右鼻聞，右眼左鼻聞，每聞少許，兩月全癒。
乙西六月十五日，趙女，十歲，體堅痘少，原可不必服藥，但愈少，漿更不可不
足，舌苔厚中黃邊白。且與清毒一帖，明日再與托漿一帖。
苦桔梗一錢、連翹三錢、人中黃八分、牛蒡子一錢五分、銀花三錢、鮮荷葉一角
全當歸一錢五分。
煮二小杯，分三次服。
十六日，於前方內加：生綿蓍四錢、白芷五錢、黨參三錢、炙甘草一錢五分。
十七日，辛涼結痂，古之正法；實脾利水，亦有濕者所宜施之。茲當暑月，舌苔
厚而白，濕也；身熱未盡退，熱也。二法可合用。
銀花三錢、茯苓塊〔連皮〕三錢、蘆根三錢、連翹三錢、生薏仁三錢。
福，一歲，三天，布痘稀疏，苗頭純正；但色白皮薄之兒，頂平根鬆色淡，有殼
薄無漿之慮，雖在初起，即用保元湯為當。
黨參三錢、連翹二錢、紅花三錢、綿蓍〔生〕三錢、銀花〔炒〕二錢、甘草〔炙〕
二錢、胡荽一根，服三帖。
五朝，氣血兩虛之症，色淡根鬆頂平，大便溏泄而頻，痘不鼓立，焉得成漿？漿
即清薄，痂必不厚；雖係順症，有痘後壞目牙疳之慮。此等症舉世輕忽之，及至
壞證已現，必不可為，餘見之屢矣。議陳氏木香散法，必得漿足結痂為要。
綿蓍〔炙〕五錢、高麗參三錢、廣皮一錢五分、于朮二錢、茯苓塊二錢、甘草〔炙〕
二錢、白芷二錢、肉果霜三錢、生薑二片、木香一錢、訶子肉三錢、大棗〔去核〕
二枚。
七朝，痘已成漿，兼有結痂，究竟未滿足，大便仍溏。於前方內去高麗參、訶子、
白芷，再服三帖收功。
二十九日，某，見點之初，神氣昏冒。先開心包透絡，繼以辛涼達表，使其易出，
再商後法，切忌發汗傷無辜之表。
紫雪丹二錢、分四次服，涼開水送，以神清為度。
辛涼散七包，二時服一包。
初一日，頭面色赤而頂平根寬松，反不如腰以下鼓立，甫三日，小便濁，須兼分
利，形體胖本係濕胎，應照毒搏論治。扶過六七朝以後，能用補托方妙。
茯苓皮四錢、豬苓三錢、白通草一錢、苦桔梗三錢、澤瀉三錢、芥穗二錢、牛蒡
子〔炒研〕一錢五分、連翹三錢、甘草一錢五分、紫花地丁二錢、銀花五錢、蘆
根五錢、晚蠶沙二錢。
醫者，補偏救弊之謂也。三、五日前見有何處偏勝，及時去之，以免七日以後糾
纏；時人不知，以為此等方非治症也。
初二日，四天，色陷頂平根鬆，夜間煩躁，毒氣未化，氣分更虛，與化毒提頂。
連翹三錢、紫花地丁三錢、白芷二錢、銀花三錢、苦桔梗三錢、甘草二錢、丹皮
三錢、牛蒡子二錢、葦根五錢、防風二錢、白茅根三錢。
煮兩杯，分四次服。
初三日，五天，根已抱住，頂平皮薄。議於化毒之中，稍加安表。
苦桔梗三錢、綿蓍〔生〕三錢、防風二錢、牛蒡子〔炒研〕三錢、連翹三錢、白
芷二錢、人中黃二錢、銀花三錢、葦根五錢、白茅根三錢。
初四日，六天，面色佳，惟頂間有平者，身上色淡，時有癢意。表虛皮薄之症，
重與實表提頂。
洋參〔半炒〕二錢、生綿蓍六錢、白芷二錢、銀花三錢、炙甘草三錢、蘆根五錢、
防風二錢。
初五日，七天，面上稱有渾漿，餘皆清而皮薄。急急內托為要，體胖濕多加苓朮，
預為收痂之地，又合小異功法。
人參三錢、生綿蓍一兩、廣〔皮炒〕三錢、於朮三錢、雲苓塊三錢、生薑三片、
防風三錢、廣木香〔煨〕二錢、大棗〔去核〕二枚、白芷三錢。
初六日，仍用前方，加肉果霜二錢。
初七日，照前方再服一帖。
初八日，濕體虛痘十天，雖已回痂之期，但破損太多，仍然發癢。暫與護表實脾
一帖。明朝再議。
生綿蓍五錢、防風二錢、生薏仁三錢、茯苓塊五錢、白芷二錢、廣皮炭二錢、炒
白朮三錢。
初八日，某，險兼逆痘六天，額顴攢聚，本係毒重，色白皮薄，痘頂下陷，頭溫
足冷，根暈不紅，氣血兩虛，先與提頂，將來能受陳文仲法，方望成功。
人參一錢、煨肉果〔去淨油〕二錢、紅花三錢、綿蓍〔生〕五錢、穿山甲二錢、
廣皮二錢、防風二錢、廣木香一錢五分、甘草炙二錢、白芷二錢。
初九日，險兼逆痘七天，昨用陳氏溫托法，今日稍有起色，但頂陷者尚多，以有
損壞，亦且汗多不能滿湛，焉能煉毒成漿？今日再以陳氏木香散法溫中托絡，毋
使內陷癢塌，看守勿懈，不致再有破損，方可有望。
人參一錢五分、廣木香三錢、白芷三錢、綿蓍八錢、肉果霜二錢、半夏三錢、於
朮二錢、藏紅花一錢五分、廣皮二錢、防風三錢、公丁香一錢、甘草〔炙〕三錢、
歸身二錢，再加公雞冠血以提頂。
初十日，便溏而頻，加訶子肉，餘藥加分量以助漿。
自初十日至十五日，皆服此方，惟分量加重。
十六日，白痘十四朝，頭面雖然漿足，兩足尚在行漿，其勢未能十分充滿，猶然
大便數，又有咳嗽，設大便不調，尚在險關。仍須補澀，前充養已喪之氣血，立
方候裁。
人參七分、廣木香二錢五分、訶子二錢五分、於朮〔炒〕二錢、肉果霜二錢五分、
半夏一錢、雲苓二錢、赤石脂二錢、廣皮〔炒〕二錢五分、薏仁五錢。
二十二歲，慶，十一歲，痘後餘毒未清，又加溫癘，陽明發斑，口臭之極，唇腫
而黑，目腫而閉，胃幾爛矣！急救猶恐不及，況再緩乎？
元參一兩、生石膏八兩、知母二兩、麥冬〔不去心〕一兩、烏犀角一兩、丹皮一
兩、銀花一兩、人中黃五錢，一時許服一茶杯。
二十四日，得大效，原方再服一帖。〔勻二日〕
二十六日，於原方內減元參為三錢，加射干五錢、黃芩五錢。
丙戌九月十四日，色，五歲，秋日燥氣化火，現在君火客氣司令，故有發痘之孩，
本有自汗，何可再以羌活發汗，致令表虛，身壯熱，肢厥，舌黃赤，口渴，脈洪
大而數，晚間微有譫語，大便結，皆火證也；皮色黃，痘之頂平根松，氣虛曲也。
先以辛涼鬆肌擺毒清熱，扶過七日，能用補托方妙。
生石膏五錢、元參三錢、炒黃芩二錢、苦桔梗三錢、連翹三錢、全當歸一錢五分、
牛蒡子二錢、銀花三錢、人中黃一錢五分、紫花地丁二錢、外紫雪丹六分。
夜間服。
十五日，險痘三天半，尚未出齊，稍大者業已頂陷，其為氣虛可知：雖不大便，
未可沉降，與活血提頂擺毒。
次生地五錢、苦桔梗二錢、全歸二錢、元參三錢、牛蒡子三錢、黃芩二錢、連翹
三錢、紫草茸三錢、白芷二錢、銀花三錢、人中黃一錢五分。
煮三杯，分三次服。
十六日，險痘四天，頭面顏色雖重，腿腳甚淡，頂陷者不少，大便已見，舌尖有
紅刺，而苔白柔潤易退，謹防大便溏滑，夢語仍有，口仍渴。且與辛涼清上，芳
香透絡，使火毒及熱從內達外。
苦桔梗三錢、連翹三錢、天蟲三錢、皂角刺二錢、銀花三錢、白芷三錢、白茅根
三錢、杏仁二錢、黃芩一錢五分、人中黃二錢。
煮三杯，分三次服。另和服局方至寶丹一丸。
十七日，五天，陷者稍起，色漸勻，寐少安，舌苔白膩，是中宮食滯未清；口仍
渴，上焦之熱未退。仍用前法，兼與和中。
杏仁三錢、苦桔梗三錢、白芷三錢、連翹〔半殼半心〕三錢、藏紅花一錢、黃芩
二錢、丹皮三錢、南查炭二錢、廣皮一錢五分、皂針二錢、生甘草一錢五分，另
服局方至寶丹一丸。
十八日，六天，身半以上清漿七、八，惟退過半，頻色尚屬適中，頂平便溏舌白，
氣虛有濕之征。今日宜輕與補托清上，仍不可少，中焦有滯，必須急急清理，能
受補劑厚味方妙。
生綿蓍三錢、於朮二錢、炒神曲三錢、苦桔梗三錢、白芷三錢、廣皮炭一錢五分、
雲苓塊〔連皮〕四錢、銀花一錢五分、生甘草一錢五分、連翹心三錢、查炭三錢。
煮三杯，分三次服。
十九日，七日有奇，正氣血用事之期，漿行尚不顢頇，頭面顏色亦佳，身上與四
肢微覺稍暗，四末微涼，大便溏，微嘔，皆脾陽不足之象。今日疏補為宜，稍加
香溫托裏。
生綿蓍五錢、白芷三錢、高麗參二錢、雲苓塊五錢、查炭二錢、廣木香三錢、炒
於朮四錢、廣皮三錢、肉果霜〔去淨油〕一錢五分、薑半夏三錢。
煮三杯，分三次服。
二十日，八天半，漿不十分濃足，食少便溏，尚覺安靜，周身有疼痛之象。氣虛
而濕重，難於峻補，仍以補脾滲濕為主，稍加宣絡定痛。仍須看守防護，不致再
有損傷要緊。
生綿蓍五錢、於朮〔炒〕三錢、肉果霜一錢五分、雲苓塊五錢、半夏三錢、廣皮
炭三錢、谷精草三錢、白芷二錢、炙甘草二錢、訶子肉〔煨〕三錢。
濃煎三子杯，分三、四次服。
二十一日，九天，漿未滿足，眼開太早，大便稀溏，有痘毒目疾之虞。喜胃開進
食，仍宜補澀。
生綿蓍六錢、人參三錢、肉果霜三錢、訶子肉〔煨〕三錢、于朮〔炒〕三錢、廣
皮炭三錢、谷精草三錢、半夏三錢、炙甘草二錢、廣木香二錢、白芷二錢。
煮三杯，分三次服。
二十二日，漿未滿足，即已收痂，氣虛火歉，大便已止。且免收澀，與實脾為主。
雲苓塊五錢、人參一錢五分、谷精草三錢、炒於朮四錢、半夏三錢、五谷蟲三錢、
生薏仁五錢、白芷二錢、廣橘皮三錢、廣木香三錢。
煮三杯，分三次服。
二十三日，實脾，兼收餘毒。
雲苓塊三錢、於朮一錢五分、廣木香一錢、生薏仁三錢、銀花〔炒〕三錢、黃芩
炭一錢、谷精草三錢、歸鬚一錢、五谷蟲一錢五分。
二十四日，氣虛濕重之痘，甫經落痂，昨作滯下，舌苔白滑，唇淡而宣浮，脾濕
之象。與實脾利水之中，不用守虛，加微苦兼入血分。
雲苓塊〔連〕皮五錢、豬苓二錢、谷精草三錢、蒼朮炭一錢五分、白芍一錢五分、
南查炭三錢、廣木香三錢、黃芩〔炒〕二錢、五谷蟲錢、炒銀花二錢、歸鬚一錢
五分、橘皮炭二錢、丹皮炭二錢。
二十五日，便後仍有積垢兼血，脈與舌苔唇口較昨日皆佳，并喜眠食均好，神氣
亦清爽，痂落尚不艱難。一以實脾為主，兼敗毒宣絡。
豬苓三錢、茯苓塊〔連皮〕五錢、歸鬚二錢、赤芍一錢五分、廣木香三錢、桃仁
一錢五分、黃芩二錢、南查炭三錢、蟬蛻〔去頭足〕二錢、半夏〔打碎〕一錢、
五谷蟲三錢、青皮二錢、銀花〔炒〕二錢、炒丹皮二錢。
二十六日，便後垢膩兼血，脾與小腸寒濕，右脈仍大，好在眠食俱佳。與燥濕宣
絡。
灶中黃土二兩〔先煎代水〕、豬苓二錢、廣木香三錢、雲苓塊五錢、歸鬚一錢、
川黃連〔薑汁拌炒〕六分，蒼朮炭二錢、蟬蛻〔去頭足〕二錢、南查炭二錢、桃
仁一錢五分。
二十七日，痘後餘毒不安，大便中夾有血積紅滯，小便白濁，與宣絡清濕敗毒，
兼化濁中清氣。
雲苓皮五錢、豬苓二錢、黃芩一錢五分、蒼朮炭一錢、澤瀉二錢、白芍一錢、晚
蠶沙一錢五分、桃仁二錢、蟬蛻〔去頭足〕一錢五分、五谷蟲一錢五分銀花〔炒〕
二錢、山連〔炒黑〕八分、南查炭二錢。
煮兩大茶杯，分三、四次服。
二十八日，糞後瘀血未淨，舌白滑苔，脈滑甚。
豬苓三錢、灶中黃土五錢、地榆〔炒炭〕二錢、澤瀉二錢、蒼朮炭二錢、歸鬚二
錢、半夏二錢、雲苓皮三錢、蟬蛻〔去頭足〕二錢、丹皮二錢、黃芩炭一錢五分。
煮三杯，分三次服。
二十九日，糞後之血已無，惟舌厚白苔，脈洪滑，小便白濁，濕氣尚重。
雲苓〔連〕皮三錢、生薏仁三錢、黃芩〔炒〕二錢、豬苓三錢、蒼朮炭一錢五分、
歸鬚一錢五分、澤瀉三錢、晚蠶沙二錢、蟬蛻〔去頭足〕一錢、半夏一錢五分、
五谷蟲一錢五分。
煮三杯，分三次服。
三十日，於前方內加灶中黃土五錢。
初一日，紅未見，小便白濁，仍然脈洪大。
灶中黃土五錢、雲苓皮三錢、豬苓二錢、飛淨滑石三錢、晚蠶沙三錢、澤瀉二錢、
生薏苡仁三錢、五谷蟲一錢五分、白通草一錢、南蒼朮炭一錢五分、黃柏炭一錢。
煮三小杯，分三、四次服。
九月二十八日，色女，六個月，周身濕毒，又加痘瘡，舌苔黃厚，脈洪數之至，
又赤爛風弦。甫經六月之孩，船小載重，恐難勝任，勉與辛涼解肌敗毒。
連翹三錢、茯苓皮三錢、木通一錢、銀花三錢、茶菊花一錢五分、桑葉一錢五分、
苦梗一錢、人中黃八分、蘆根三錢、澤瀉一錢。
煮兩茶杯，每服半酒杯。
二十九日，險痘三天，濕毒已多，痘亦不少，舌苔黃厚滿布。船小載重，恐難勝
任。
銀花三錢、紫花地丁三錢、冬桑葉三錢、連翹一錢五分、苦桔梗一錢五分、茶菊
花二錢、黃芩一錢、牛蒡子一錢、人中黃一錢、丹皮二錢。
煮兩茶杯，每服半酒杯。〔服至明早令完〕
三十日，於前方內加細生地二錢。
十月初一日，險痘四天，色太豔，血熱也。眼未封，大者頂陷，氣亦不旺，外有
濕瘡，余有原案。與犀角地黃湯法。
犀角一錢五分、細生地五錢、白芍〔炒〕一錢五分、銀花三錢、茶菊花二錢、黃
芩八分、連翹二錢、炙甘草一錢、丹皮二錢。
煮兩茶杯，分四、五次服。
初二日，險痘五天，未周歲之孩，只有七天限期，便要收功，三天後半日，即係
三歲以後之七日，勿爾泄瀉七、八次，大非所宜。急與補托透絡。
雲苓塊三錢、澤瀉一錢五分、肉果霜一錢五分、炒於朮二錢、白芷一錢五分、廣
皮炭一錢、廣木香一錢、木通八分。
煮兩茶杯，頻頻服，以瀉止為度。
初三日，險痘六天，業已上漿，但因泄瀉之後，頂平有發癢之象。急宜實表內托。
生綿蓍五錢、半夏二錢、肉果霜一錢五分、雲苓塊〔連皮〕三錢、防風二錢、廣
木香八分、炒於朮二錢、白芷三錢。
煮兩茶杯，分四、五次服。
初四日，險痘七天，漿未足而泄瀉發癢，喉啞聲嘶，必得瀉止漿足方妙。
生綿蓍五錢、於朮（炒）三錢、薑半夏三錢、茯苓塊（連皮）三錢、防風二錢、
肉果霜一錢五分、苦桔梗三錢、白芷二錢、廣皮炭二錢、廣木香一錢五分。
煮三杯，自服一半，乳母服一半。
初五日，八天，於前方內肉果霜加至二錢，仍服一帖。
初六日，九天業已收痂，濕瘡所生之痘，尚有餘漿，大便仍多，猶有癢象。
生綿蓍三錢、半夏三錢、肉果霜一錢、炒於朮二錢、防風二錢、廣木香一錢、雲
苓塊三錢、白芷二錢、五谷蟲二錢、苦桔梗二錢。
煮兩大杯，頻頻服。
初七日，十天，業已結痂，大便猶溏而頻。與實脾利水法。
雲苓塊三錢、於朮二錢、肉果霜〔去淨油〕一錢、谷精草三錢、薏仁五錢、五谷
蟲一錢五分、廣木香一錢。
煮兩大杯，緩緩服。〔服至明日令完〕。
初八日，於前方內去半夏，減肉果霜四分。
初九日，十二天，大便溏。
谷精草三錢、雲苓二錢、五谷蟲一錢五分、肉果霜一錢、於朮〔炒〕二錢、廣皮
炭一錢五分、廣木香一錢、蟬蛻〔去頭足〕一錢。
煮兩杯，分二、三次服。
初十日，十三天，痘前本濕瘡，赤爛風弦；濕瘡隨痘已落，惟眼邊赤爛雖較前勢
減而未癒，微有羞明之象。
雲苓皮三錢、連翹〔不去心〕一錢、草決明二錢、生薏仁三錢、銀花一錢、冬桑
葉一錢、谷精草二錢、澤瀉二錢。
十一日，十四天，於前方內加茶菊花一錢。
十二日，十五天，眼皮之腫較昨已消其半，眼亦能開。仍用辛涼，以清餘熱。
雲苓皮三錢、連翹一錢五分、草決明二錢、生薏仁三錢、銀花一錢五分、五谷蟲
一錢、谷精草二錢、桑葉一錢。
煮兩杯，分數次服。以腫消為度。
九月初二日，色，二歲，身熱瘛瘲，脈數自汗，耳冷腳冷唇冷，有風溫欲痘之象；
大便頻仍，亦風邪也。辛甘化風為宜。
連翹一錢五分、苦桔梗一錢、丹皮五分、銀花一錢五分、鉤藤鉤一錢、甘草生五
分、麥冬八分、茶菊花一錢。
初三日，瘛瘲之後，業已見點，泄瀉嘔惡太重，裏症重於表症，脈滑甚。
連翹三錢、苦桔梗二錢、黃芩二錢、銀花三錢、粉丹皮三錢、牡蠣五錢。
煮兩杯，頻頻服。
初四日，二天，根松色白，泄瀉咳嗽，乳食有不化之形，初起之經表雖熱，現在
熱已退，裏虛可知。雖不敢峻補，亦不可再涼。
雲苓塊〔連皮〕三錢、廣木香一錢、藏紅花二錢、於朮炭三錢、當歸鬚一錢、廣
皮炭一錢、薑半夏二錢。
煮三杯，分三次服。
初五日，三天，色白根鬆皮薄之虛寒痘。昨日兩天，即用兩補氣血；今日色稍紅，
泄瀉咳嗽大滅，但皮薄太甚，恐表虛癢塌。與昨日方內再加實表。
生綿蓍三錢、防風二錢、藏紅花二錢、茯苓塊三錢、歸身一錢五分、廣木香一錢
五分、於朮炭三錢、廣皮二錢、桂圓肉二錢、薑半夏二錢。
初六日，四天，面色稍紅，周身尚白。仍宜溫托補血。
生綿蓍五錢、半夏三錢、藏紅花三錢、雲苓塊三錢、防風二錢、肉果霜一錢、焦
於朮二錢、白芷二錢、炒廣皮一錢五分、廣木香一錢五分、歸身二錢、桂圓肉二
錢。
煮三杯，分四次服。
初七日，五天，下半已紅，頭面行漿。於前方內去紅花，減肉果霜七分。
初八日，六天，漿已足，但皮薄易破，看守勿懈為要。
生綿蓍三錢、半夏二錢、廣木香一錢五分、茯苓塊三錢、防風二錢、炙甘草五分、
焦於朮二錢。
煮兩小杯，分四次服。
初九日，七天，業已收痂，大便溏。與實脾利水，兼之補氣。
焦於朮二錢、雲苓三錢、五谷蟲一錢、廣皮炭一錢、薏仁三錢。
煮一大杯，分二次服。
初十日，八天，大便仍溏，與實脾利水，兼之化氣。
雲苓塊三錢、薏仁三錢、五谷蟲二錢、焦於朮三錢、蟬蛻〔去頭足〕一錢、廣皮
炭一錢，切忌發物生冷。
十一日，九天，於前方內加晚蠶沙二錢。
十二日，十天，實脾利水。
雲苓塊三錢、蟬蛻〔去頭足〕一錢、晚蠶沙一錢、焦於朮二錢、通草七分、五谷
蟲一錢、生薏仁三錢。
九月二十六日，奕，四歲，痘瘡見點一日，面色青暗，陽部白，陰部紅，額似輕
而白，頦甚重而紅，兼之三、五成群，游蠶嬉窠不少，實係逆症。勉與活血擺毒、
鬆肌透絡，令其易出再商。
紫花地丁二錢、連翹五錢、藏紅花三錢、苦桔梗五錢、銀花五錢、荊芥穗三錢、
牛蒡子三錢、薄荷二錢、南查炭三錢、桃仁泥三錢、歸尾三錢、人中黃二錢。
煮成三茶杯，和入豬尾膏，加入大梅冰片一分。每次服一黃酒杯，愈多愈妙。
二十七日，逆痘二天，陽部不發，陰部稍有起色。陽部之陽額民。見點若有若無，
陽部之陰頦也，甚為顯透，其為毒郁不發可知；周身根鬆皮薄，扁闊色暗，其為
氣虛又可知矣。現當生發之際，舍擺毒活血松肌，皆外道也。扶過六天，至七天
能用補托方妙。
紫花地丁三錢、銀花五錢、荊芥穗三錢、苦桔梗三錢、白芷二錢、南查炭三錢、
南紅花三錢、防風二錢、人中黃二錢、桃仁泥三錢、歸鬚三錢。
煮三杯，分四次服，仍和豬尾膏，加入梅冰片五厘。
二十八日，三天，逆痘有漸順之機，夜臥安靜，飲食尚可，是其佳處；但攢簇太
多，頂平根鬆，扁闊不起。今日議減敗毒，加以提頂，令其起脹，預護將來之虛。
連翹二錢、苦桔梗三錢、紅花三錢、芥穗三錢、南查炭三錢、川芎一錢、全歸三
錢、人中黃一錢五分。
煮三杯，加入豬尾膏，頻頻服。
二十九日，四天，漸有起色，但根鬆頂平，扁闊太多，必得鼓立方妙。
銀花五錢、苦桔梗三錢、紅花三錢、連翹〔不去心〕三錢、穿山甲〔炒〕一錢五
分、全歸二錢、防風二錢、廣木香八分、川芎八分、白芷三錢、人中黃二錢、廣
板〔炒炭〕一錢。
煮三杯，分三次服。
三十日，五天，雖已起脹，究竟頂平根鬆，顏色灰白，水泡亦多，大便頻而溏，
口喝。且與提頂敗毒。
銀花五錢、苦桔梗三錢、南紅花二錢、連翹三錢、穿山甲二錢、白芷三錢、防風
二錢、人中黃二錢、廣皮〔炒炭〕一錢五分。
煮三茶杯，頻頻緩服，服至明日子前令完。
十月初一日，六天，正在行漿之際，大便溏泄，睡臥安靜，痘勢雖未塌陷，較昨
見改觀，顏色雖未灰白，而暗淡根鬆頂陷，兼有皺紋，正合大虛少毒之象。急與
木香散法，令泄止方妙。
生綿蓍五錢、人參一錢、肉果霜〔出淨油〕三錢、雲苓塊五錢、防風三錢、訶子
肉二錢、炒於朮三錢、白芷三錢、廣木香三錢、薑半夏三錢、廣皮三錢、炙甘草
三錢。
濃煎三大茶杯，不時頻服。
丁亥正月初四日，汪，七歲，痘三天，攢簇四五處，雖不過多，究竟毒遏，與擺
毒鬆肌為妥；但痘形扁闊不聳，氣虛之苗，扶過七朝，必須補托方好上漿。
紫花地丁二錢、銀花五錢、南紅花二錢、苦桔梗三錢、連翹三錢、生甘草一錢、
牛蒡子三錢、芥穗二錢、豬尾膏三匙、南查炭二錢、全歸二錢。
初五日，四天，痘已布齊，神氣亦清，無煩躁之象，唇舌不絳，是其佳處；但額
上色淡，與面頤四肢亦過淡，形勢間有扁闊氣虛之徵；今日大便已行不乾，火毒
有限。辛涼只須輕用，七日後必須補托。
連翹三錢、苦桔梗三錢、川芎四錢、銀花一錢五分、南紅花三錢、全歸二錢、芥
穗一錢、生甘草一錢、天蟲三錢。
煮三小杯，分三次服。
初六日，五天，形間扁闊而色鮮明，已有起脹之勢；惟足微冷，氣虛之微七朝必
須補托，方可漿足。
連翹三錢、苦桔梗三錢、白芷二錢、銀花三錢、南紅花二錢、甘草二錢、防風二
錢、炒廣皮二錢。
煮二杯，分二次服。〔明日如再便溏，可加廣木香。〕
初七日，六天，於前方內銀花、甘草俱減至一錢五分，連翹減至二，加廣木香二
錢。
初八日，七天，頭面雖有行漿之勢，但色稍暗而足冷，古謂頭溫足冷便作虛看。
議溫托法以助其漿。
人參一錢、生綿蓍六錢、白芷二錢、桂枝五分、廣木香二錢、廣皮三錢、防風二
錢、炙甘草一錢五分。
煮三杯，分三次服。
初九日，八天，漿未足而大便溏，加宣絡塞便，即於前方內加；茯苓三錢、肉果
霜二錢、訶子肉二錢、於朮〔炒炭〕一錢五分。
初十日，九天，頭面業已回痂，腿足漿尚未足，雖溫而不熱。猶宜輕輕托之。
人參八分、生綿蓍三錢、白芷一錢五分、於朮〔炒〕二錢、肉果霜一錢五分、廣
皮一錢五分、雲苓三錢、廣木香一錢、甘草〔炙〕一錢、防風一錢。
煮二小杯，分三次服。
十一日，十天，業已收痂，足溫，大便乾而唇赤。與辛涼助結痂，兼解餘毒。
連翹三錢、五谷蟲三錢、麥冬（不去心）三錢、銀花二錢、晚蠶沙二錢、甘草一
錢、茯苓〔連皮〕三錢。
十二日，十一天，唇赤較昨已退，大便乾，去茯苓。
戊子正月廿六日，汪，三歲，見點即多攢簇：熱重可知。且與辛涼擺毒解肌，令
其易出；如明日攢簇太多，再攻未遲。
紫花地丁三錢、連翹三錢、荊芥穗一錢五分、苦桔梗三錢、銀花三錢、冬桑葉三
錢、牛蒡子三錢、薄荷一錢、人中黃一錢、豬尾膏三匙〔加梅冰片三厘〕。
煮三小杯，分三次服。〔明日午前令完〕
二十七日，二天，攢簇太多，必須擺毒松肌方妙。
紫花地丁一錢五分、連翹三錢、南查肉〔炒〕三錢、苦桔梗三錢、銀花三錢、歸
橫鬚二錢、牛蒡子三錢、芥穗二錢、人中黃一錢、豬尾膏三匙〔加梅冰片四厘〕、
蘆根四錢。
二十八日，三天，色重，大便乾燥，小便短而白濁，濕重可知。不可用大黃。
細生地三錢、紫花地丁二錢、萆薢三錢、連翹三錢、苦桔梗三錢、丹皮三錢、銀
花三錢、牛蒡子三錢、全歸一錢五分、元參二錢、人中黃一錢。
煮三小杯，分三次服。
二十九日，四天，色豔，大便微溏，小便已長，頂未全起。於前方內去潤下，稍
加提頂。
細生地二錢、苦桔梗三錢、防風一錢、白芍〔炒〕二錢、紫花地丁一錢五分、白
芷一錢、連翹三錢、人中黃三錢、丹皮三錢、銀花三錢。
煮三小杯，分三、四次服。
三十日，五天，大便溏，小便白濁。
連翹三錢、雲苓塊三錢、白芷二錢、銀花一錢五分、廣木香一錢五分、廣皮〔炒〕
二錢、防風二錢、白茅根三錢。
二月初一日，六天，大便稀溏，小便白濁。
雲苓塊三錢、澤瀉三錢、生薏仁三錢、於朮炭二錢、防風一錢五分、廣皮炭二錢、
廣木香二錢、白芷一錢。
煮二杯，分二次服。
初二日，七天，大便泄瀉。於前方內去防風、白芷、澤瀉，加肉果霜、訶子。
己丑十月二十二日，多，十個月，周歲以內，身熱三日，時時惡寒，上令餘火太
甚，現在冬寒司令，本係寒熱交加之際，於茲發痘，最為氣分阻遏，身面隱隱有
點，背腰尤顯。先宜辛涼達表，使外感速清。
連翹一錢、苦桔梗一錢、橘紅一錢、銀花一錢五分、荊芥穗一錢五分、生薑三片、
薄荷一錢、人中黃三分、蘆根一錢。
二十三日，二天，神識安靜，頭溫足冷，大便稀溏，形勢不振，似乎虛寒一邊，
但面上顏色較身上甚淡，未為無毒，氣虛不能送之外出耳。總須順此機括，方為
無慮，姑與開提肺氣，使易充長。
苦桔梗一錢五分、銀花一錢五分、歸尾一錢、荊芥穗一錢、天蟲二錢、紅花一錢、
人中黃五分、蟬蛻〔去頭足〕一錢、白芷一錢、雞冠血〔沖〕三小匙。
二十四日，重險痘三天，兩腮攢簇，面色淡於身，即系毒參陽位；身太小，形太
弱，，既氣虛而又毒重，此其所以棘手也。且與活血涼血敗毒擺毒，令其易出再
商。
紫花地丁二錢、連翹二錢、當歸尾三錢、苦桔梗二錢、銀花二錢、荊芥穗一錢、
牛蒡子一錢、犀角一錢五分、南紅花一公、豬尾膏一大酒杯〔加冰片五厘〕、丹
皮一錢、人中黃一錢。
二十五日，重險痘四天，按痘四日當齊，茲頭面與身較昨日頗長，但色太重，足
心尚未見點，為可慮耳，舌苔老黃，毒不為不重。猶宜敗毒涼血。
紫花地丁二錢、犀角一錢五分、歸橫鬚一錢、苦桔梗二錢、連翹二錢、南紅花一
錢五分、荊芥穗一錢五分、銀花二錢、人中黃一錢、豬尾膏一大酒杯〔加生麝香
三厘〕、丹皮一錢二分、廣皮炭二錢。
二十六日，五天，色漸淡，神清，大便溏。
於朮〔炒〕一錢、雲苓塊一錢、白芷一錢、防風一錢、廣木香一錢五分、廣皮二
錢、川芎七分、高麗參八分。
煮一大茶杯，分三次服。
二十七日，六天，色淡便頻。與異功法。
雲苓塊一錢、人參一錢、肉果霜一錢、炒於朮一錢、白芷一錢、廣橘皮一錢、薑
半夏一錢、防風八分、炙甘草五分、廣木香一錢、生薑二片、生薑二片、黑大棗
〔去核〕一枚、訶子肉八分。
煮一大茶杯，分三次服。
二十八日，七天，正屆行漿之際，不宜四肢俱冷，急宜溫補。
雲苓塊一錢五分、人參一錢、訶子肉一錢、炒於朮一錢、白芷一錢、肉果霜一錢
五分、薑半夏一錢五分、防風一錢、公丁香五分、廣木香一錢、廣皮一錢五分、
炙甘草八分。
濃煎一大茶杯半，分四次服。
二十九日，八天，色白皮薄之孩，兩太陰必虛，易於泄瀉，當與實脾。
雲苓塊一錢五分、人參一錢、廣木香一錢、炒於朮一錢、廣皮一錢五分、炙甘草
八分。
煮一大茶杯，分三、四次服。
己丑十月十一日，舒，六歲，喜痘三天，形小密碎，此毒火過甚，以歸宗法主之。
然餘素不諳此科，仍須高明。
大黃一錢五分、生梔子二錢、厚朴一錢、生地三錢、小枳實一錢、知母一錢五分、
麥冬三錢、炙甘草一錢、蘆根三杷、元參二錢。
煮一杯，分兩次服。〔此方文先生所定〕
十二日，四天，嬉窠游蠶，是毒重也；足冷頂平，扁闊無輪，腹痛，是氣虛也。
既毒重而又氣虛，兩難兼顧，勉與敗毒鬆肌活血。
連翹三錢、紫花地丁三錢、南查〔炒炭〕三錢、銀花三錢、苦桔梗三錢、全歸三
錢、白芷二錢、大力子二錢、廣皮三錢、紅花三錢、人中黃一錢五分、蘆根三錢、
皂針一錢五分、豬尾膏一酒杯〔加入麝香五厘，研細〕
十三日，五天，氣虛毒重之痘，昨與活血敗毒鬆肌，今日大有起色，兩足已溫，
血色已活，夢語似譫語，包絡中之熱也。以紫雪丹清之。
苦桔梗三錢、紫花地丁三錢、白芷二錢、銀花五錢、大力子三錢、南查二錢、連
翹三錢、人中黃三錢、蘆根五錢、防風二錢、外紫雪丹一錢。
分二次，溫開水送。
十四日，六天，毒已漸化，夢語已除。大涼大熱之品皆在所忌，於和中安表之中，
稍加托漿。
銀花三錢、生綿蓍三錢、廣皮三錢、防風三錢、薑半夏二錢、甘草一錢、白芷二
錢、苦桔梗二錢、蘆根二錢。
煮兩杯，分三次服。
十五日，七天，痘已放肥，漿清色淡。須與漸次補托，必得漿濃滿足方妙。
半夏三錢、生綿蓍四錢、白芷三錢、全歸三錢、益智仁一錢五分、紅花一錢、防
風三錢、炙甘草二錢、廣皮三錢。
煮三杯，分三、四次服。
十六日，八天，業已行漿，但空殼居多，根猶有不紅者。稍用溫托。
防風二錢、生綿蓍五錢、神曲〔炒〕三錢、白芷二錢、薑半夏三錢、廣皮三錢、
青皮二錢、炙甘草三錢、蘆根三錢。
十七日，九天，漿有漸足之勢，仍宜助漿，蓋未足九天，猶有空處也。
生綿蓍五錢、薑半夏三錢、白芷二錢、防風二錢、焦神曲三錢、廣皮二錢、青皮
二錢、炙甘草三錢、糯米二錢。
十八日，十天，此方缺。
十九日，十一天，業已收痂。與辛涼化毒，兼清濕熱。
銀花三錢、生薏仁四錢、甘草一錢、連翹二錢、谷精草三錢、蘆根三錢、麥冬〔不
去心〕三錢、五谷蟲三錢。
己丑十月二十七日，明女，四歲，重險痘兩天，攢簇細碎頂平，譫語色淡。既毒
重而又氣虛，且與擺毒松肌。
苦桔梗三錢、連翹三錢、紅花三錢、南查炭五錢、銀花三錢、杏仁二錢、牛蒡子
三錢、薄荷三錢、全歸二錢、人中黃一錢五分、芥穗三錢、蘆根三錢、豬尾膏一
酒杯〔加入麝香六厘，研細沖〕。
煮三杯，分四次服。外紫雪丹二錢，分四包，每包五分。今日分服兩包，明日再
服兩包。
二十八日，重險痘三天，大便閉。毒遏不發，與必勝湯法。余有原案。
生大黃〔酒炒半黑〕五錢、銀花五錢、南紅花三錢、紫花地丁五錢、元參三錢、
苦桔梗三錢、南山查五錢、歸尾二錢、牛蒡子二錢、桃仁泥三錢、天蟲二錢、人
中黃一錢五分、豬尾膏一酒杯〔加入麝香六厘，研細沖〕。
煮四大茶杯，分五六次服，服至明日午刻令完。
二十九日，重險痘四天，昨用大黃五錢，大便未通，并小便全無，唇腫渴甚。仍
用必勝法，兩解氣血之毒。余有原案。
生石膏四兩〔先煎代水〕、元參五錢、桃仁泥三錢、生大黃一兩〔酒炒半黑〕、
銀花五錢、苦桔梗三錢、紫花地丁五錢、歸尾三錢、牛蒡子三錢、豬尾膏一酒杯
〔加入麝香六厘，研細〕、天蟲三錢、中黃二錢。
煮四茶杯，分四次服。
十一月初一日，重險痘五天，昨日用大黃、石膏，大便己暢，周一晝夜，小便止
一次，嗆咳，肺氣之熱可知，形色較昨日頗覺起發，頭面已有行漿之勢。仍宜敗
毒涼肺護喉，兼之提頂。
元參五錢、生石膏二兩〔先煎代水〕、黃芩三錢、銀花五錢、紫花地丁三錢、紅
花二錢、英桔梗三錢、牛蒡子三錢、白芍二錢、防風二錢、人中黃二錢、皂針一
錢、天蟲二錢。
煮三大茶杯，分三次服。
初二日，六天，業已行漿，頭面脊背甚可，四肢平頂，稍覺灰白，似當補托；但
痘太多，毒太重，身太熱，且與清毒護喉，明日七朝再托未遲，寒涼似不可重耳。
細生地三錢、苦桔梗三錢、銀花三錢、元參三錢、藏紅花三錢、皂針三錢、防風
三錢、牛蒡子三錢、白芷三錢、天蟲三錢、人中黃二錢、黃芩二錢。
初三日，七天，漿行五、六，腸鳴下氣，恐有泄瀉之患。急宜溫托。
人參一錢、雲苓塊三錢、廣皮二錢、黃蓍〔炙〕六錢、薑半夏三錢、甘草〔炙〕
二錢、於朮三錢、肉果霜三錢、生薑三片、白芷三錢、訶子肉三錢、大棗〔去核〕
二枚、防風二錢、廣木香三錢。
煮四杯，烤三杯，分四、五次服。
初四日，八天，漿行至足，顏色鮮明飽綻，可以成功。再照前方一帖，分八、九
兩朝濃煎緩緩服。
初六日，十天，業已結痂，惟腳腫。與實脾利水法。
雲苓塊〔連皮〕三錢、銀花五錢、谷精草四錢、於白朮一錢五分、連翹三錢、五
谷蟲三錢、生薏仁五錢。
煮三杯，分三次服。
初七日，痘十一天，仍用前方再服一帖。
己丑十月二十九日，富使女，十二歲，痘因溫毒而發，喉痛身熱，鼻衄嘔惡，苗
出扁闊根鬆，多不可解。勉與先清溫毒。
生大黃〔酒炒半黑〕六錢、苦桔梗五錢、芥穗三錢、連翹三錢、牛蒡子五錢、丹
皮三錢、銀花三錢、人中黃三錢、射干三錢、元參五錢、側柏炭三錢、天蟲三錢、
薄荷三錢、白茅根五錢、馬勃一錢五分。
煮六杯，分六次服，服至明日午刻令完。
十一月初一日，重險痘二天，苗暗紫而根扁闊；昨用大黃六錢，仍然大渴便閉。
先以敗毒通腑涼血立法。
生石膏四兩〔先煎代水〕、銀花五錢、荊芥穗五錢、生大黃〔酒炒半黑〕一兩、
桃仁五錢、紫草茸三錢、苦桔梗五錢、歸尾三錢、人中黃二錢、紫花地丁五錢、
射干三錢、白茅根三錢、牛蒡子五錢。
煮五大茶杯，分五次服。
初二日，重險痘三天，大便已見，喉痛甚。急清溫毒。
紫花地丁五錢、銀花五錢、射干三錢、苦桔梗五錢、元參五錢、天蟲三錢、牛蒡
子五錢、歸尾五錢、蟬蛻〔去頭足〕二錢、人中黃五錢、芥穗三錢、馬勃一錢、
白茅根三錢。
煮五杯，分五次服。
初三日，重險痘四天，頂平根鬆色重，喉痛。且與敗毒提頂。
銀花五錢、紫花地丁五錢、天蟲三錢、連翹三錢、穿山甲二公、白芷三錢、苦梗
三錢、牛蒡子三錢、皂針三錢、全歸一錢五分、人中黃一錢。
煮三杯，分三次服。
己丑十一月初一日，某男，色暗扁闊，形體太弱，氣虛之症，以渴而煩躁，故且
與鬆肌擺毒。
苦梗三錢、生石膏六錢、芥穗八分、連翹三錢、南查炭一錢、紅花八分、銀花二
錢、人中黃一錢、蘆根三錢、知母〔炒〕一錢。
煮二小杯，分二次服。
初二日，重險痘二天，既氣虛而又毒重，泄瀉舌絳，煩躁汗多。勉與涼血擺毒，
須避滑潤。
生石膏一兩、犀角三錢、凌霄花三錢、紫花地丁五錢、丹皮三錢、炒黃芩二錢、
金銀花五錢、連翹三錢、人中黃一錢五分、苦桔梗三錢、川連〔酒炒〕一錢、白
茅根三錢。
初三日，重險痘三天，毒遏不發，正看似少，傍看甚多，身半以下甚顯而赤，頭
面甚暗而平，即係毒參陽位，合之舌絳煩躁泄瀉，勢非輕淺。
紫花地丁五錢、銀花五錢、凌霄花三錢、雲苓皮三錢、犀角三錢、炒山連一錢、
苦桔梗三錢、丹皮三錢、人中黃一錢五分、炒黃芩二錢、桑葉三錢、白茅根三錢。
初四日，重險兼逆痘四天，毒參陽位。昨日大用涼血解毒，今日大有起色，頭面
頗長，但攢簇太多，根松頂平。毒重氣虛，雖當補托，然必清出地界，七日氣血
用事再商；舌絳不渴，邪歸血分，故不用石膏，而加甘潤。
紫花地丁五錢、犀角三錢、金銀花五錢、細生地五錢、丹皮四錢、苦桔梗三錢、
凌霄花三錢、麥冬〔不去心〕三錢、人中黃二錢、豬尾膏一酒杯〔加入麝香五厘，
研細沖〕、桑葉三錢、白茅根三錢。
初五日，重險痘五天，昨用涼血敗毒甘潤，今日津液頗回，痘亦充長，但平頂尚
多，大便頻溏。議於涼血敗毒之中，少加提頂理脾，去甘潤，扶過明日至七朝，
能用補托，可望有成。
苦梗三錢、紫花地丁三錢、丹皮三錢、銀花三錢、雲苓皮三錢、白芷二錢、犀角
三錢、廣木香一錢、皂針二錢、防風二錢、人中黃一錢。
煮三杯，分三四次服。
初六日，痘六天，已有行漿之勢，大便仍頻。可少與補托，兼之實脾。
人參五分、雲苓塊三錢、防風二錢、綿蓍五錢、廣木香一錢、白芷二錢、於朮一
錢五分、炙甘草二錢。
煮三杯，分三次服。
初七日，七天，漿雖已行，但色淡皮薄，大便溏，氣虛之至。重用補托，漿雖不
能十分滿足，必須八成方妙，男子故也。
炙綿蓍八錢、遼參二錢、廣木香二錢、雲苓塊三錢、於朮〔炒〕三錢、肉果霜三
錢、薑半夏三錢、白芷三錢、炙甘草三錢、訶子肉〔煨〕三錢、廣皮三錢。
濃煎四大茶杯，一時辰服半杯。
初八日，八天，漿行五、六，形勢鼓粒，而漿色不黃，微帶灰色，四肢空殼尚多。
仍須重用溫托，成功在此一舉。
炙線蓍一兩、人參三錢、肉果霜三錢、雲苓塊三錢、於朮〔炒〕三錢、訶子肉〔煨〕
三錢、薑半夏三錢、白芷五錢、廣木香三錢、公丁香五分、廣皮五錢、炙甘草三
錢。
濃煎四杯，分四次服。
初九日，九天，漿未足而色灰，雖不咬牙，而微有寒戰，雖不泄瀉，而大便頻溏。
與十四味異功散法，減其大者之分量可也。
茯苓塊三錢、人參五錢、肉果霜〔研細〕三錢、薑半夏三錢、防風三錢、訶子肉
三錢、白朮〔土炒〕三錢、白芷三錢、廣木香三錢、熟附子一錢、肉桂一錢、炙
甘草二錢、公丁香一錢五分、廣皮三錢。
煮三杯，分四、五次服。
初十日，十天，漿雖不足，而灰色頗變，間有黃者，大便頻溏。仍舊虛寒之象，
可怜仍須補托。
雲苓塊三錢、人參三錢、肉果霜三錢、於朮〔土炒〕三錢、白芷三錢、訶子肉〔煨〕
三錢、廣木香三錢、防風二錢、炙甘草二錢、薑半夏三錢、廣皮三錢。
煮三大杯，烤二杯，分六次服。
十一日，十一天，業已收痂，漿未足，大便太滑，十四朝猶係險關，仍不得離補
托收澀法。
生薏仁三錢、人參一錢。內果霜一錢五分、雲苓塊一錢、於朮一錢五分、煨訶子
一錢、薑半夏二錢、廣皮一錢五分、炙甘草一錢、廣木香一錢。
煮兩茶杯，分四次服。
十二日，十二天，仍照前方再服一帖。
十三日，十三天，再服一帖。
十四日，十四天，於前方內去人參、肉果、訶子、雲苓，再服一帖。
己丑十一月初三日，張氏，十七歲，重險痘兩天，雁行扁闊，胸痞嘔惡，頭痛口
渴。先解溫毒為要。
生石膏四兩〔先煎代水〕、連翹五錢、黃芩三錢、苦桔梗五錢、銀花五錢、知母
三錢、薄荷三錢、牛蒡子五錢、蘆根三錢、人中黃二錢、芥穗三錢。
初四日，重險痘三天，昨因雁行扁闊，胸痞嘔惡，大用石膏，今日症退，形勢鼓
粒，分顆原純正，不合前醫誤與發表，甫三日，癢不可解，喉痛。溫毒未盡，未
可大食。
元參五錢、生石膏二兩、黃芩三錢、防風三錢、苦桔梗五錢、白芷三錢、知母二
錢、牛蒡子三錢、桑葉三錢、天蟲三錢、人中黃二錢。
煮三杯，分三次服。
初五日，重險痘四天，痘之形色頗佳，但溫毒之喉痛未止，又加性急動肝，則更
痛矣；誤傷表氣之發癢，恐破損致傷，此其所以為險也。
元參五錢、烏犀角三錢、射干三錢、知母五錢、苦桔梗五錢、桑葉三錢、防風三
錢、牛蒡子五錢、蘆根五錢、白芷三錢、人中黃二錢。
煮三杯，分三次服。
初六日，五天，喉痛減而未除，已有行漿之勢，但有二、三成頂平者。少用托法。
元參三錢、生綿蓍五錢、皂針一錢五分、防風三錢、牛蒡子三錢、蘆根三錢、白
芷三錢、金銀花三錢。
初七日，六天，頭面漿已有七、八，肢尚未足，大便未見，口乾。
元參五錢、生綿蓍五錢、白芷三錢、麥冬〔不去心〕四錢、次生地四錢、蘆根三
錢、防風三錢、金銀花三錢、糯米一撮。
初八日，七天，頭面漿足，口乾熱重，大便結。不必再為托漿，與甘潤法，以配
陽之有餘。
元參六錢、次生地五錢、甘草二錢、麥冬〔不去心〕四錢、黃芩炭二錢、蘆根三
錢、銀花三錢。
初九日，八天，漿已足，眼未封，多淚不爽。除餘毒傷目，兼之辛涼結痂。
元參五錢、谷精草六錢、黃芩二錢、銀花三錢、五谷蟲三錢、桑葉三錢、丹皮三
錢、生甘草一錢五分、蘆根三錢。
初十日，九天，辛涼結痂，目未封，兼清心膽兩經之餘毒。
薏仁五錢、谷精草五錢、黃芩三錢、連翹三錢、茶菊花三錢、丹皮三錢、銀花三
錢、五谷蟲三錢、桑葉三錢。
十一日，十天，目已癒，有水泡未乾，脈已不洪數。與實脾利水。
薏仁五錢、雲苓塊五錢、於朮〔炒〕二錢、連翹三錢、五谷蟲三錢、蘆根三錢、
銀花三錢。
煮三杯，分三次服。
己丑十一月初三日，明女，二個月，身熱三天見點，有發痘之機，微咳。最忌發
表，恐虛表致癢，蓋痘由少陰而發至太陽之位，而上漿結痂，以成全功，無辜誅
伐太陽，是毀其成功之地，且痘因溫熱之氣而發，又最忌發汗，與辛涼法。
銀花三錢、苦桔梗三錢、芥穗一錢、連翹二錢、牛蒡子三錢、天蟲二錢、杏仁一
錢五分、生甘草一錢、蘆根三錢、薄荷六分。
煮兩茶杯，分四次服。
初四日，逆痘二天，面色青白，身體羸瘦，見點似出不出，毒遏不發，呻吟晝夜，
防悶咳嗽有汗。
苦梗三錢、穿山甲三錢、芥穗二錢、銀花五錢、南查炭五錢、天蟲二錢、連翹三
錢、牛蒡子三錢、地龍二錢、薄荷一錢、人中黃一錢。
煮三杯，分五六次服。
外紫雲丹二錢，分四包。先服一包，晚間服一包，明晨再服一包，與湯藥間服。
初五日，重險痘三天，面色稍轉，呻吟咳嗽俱減，身腰點亦明亮，惟頭面尚不顯
彰，毒遏不發之故。
苦梗三錢、穿山甲二錢、川芎一錢五分、銀花五錢、全當歸二錢、天蟲三錢、薄
荷一錢、牛蒡子三錢、地龍二錢、芥穗二錢、人中黃一錢五分。
初六日，重險痘四天，痘形起立，惟色淡，四肢與身不熱，不住哭叫，腹不和也。
苦桔梗三錢、白芷二錢、南查炭三錢、炒神曲三錢、川芎一錢、藏紅花二錢、全
當歸一錢五分、廣皮二錢、人中黃一錢。
初七日，重險痘五天，己放肥者皆破損，可慮之至，四肢不熱，與溫托法。
生綿蓍五錢、防風二錢、廣木香一錢五分、薑半夏三錢、白芷二錢、炙甘草二錢、
藏紅花三錢、廣皮三錢。
煮三杯，分四次服。
初八日，重險痘六天，色暗頂平，身不熱;雖有行漿之勢，但清而不暢。須急與
補托。
人參一錢、生綿蓍六錢、紅花三錢、半夏二錢、廣木香二錢、廣皮三錢、防風二
錢、熟附子八分、生薑三錢、白芷二錢、炙甘草二錢、大棗〔去核〕二枚。
煮三杯，烤成一杯。分三、四次服，三更令完。
壬辰九月二十七日，劉，四歲，三朝，三、五成群之痘，且有迭錢二、三塊，豈
善證哉！且與鬆肌達表，活血擺毒。
苦桔梗一錢五分、連翹三錢、南山查二錢、全當歸一錢、銀花三錢、炒黃芩一錢、
荊芥穗八分、薄荷六分、紫草茸一錢、牛蒡子一錢、僵蠶一錢、人中黃一錢五分、
豬尾膏〔研入上上梅冰片五厘〕半酒杯。
煮三小杯，分三次服。
二十八日，四天，於原方內加石膏〔生〕一兩，生大黃〔酒炒〕五錢。
二十九日，五天，色淡根鬆頂平。與敗毒活血提頂，於前方內加白芷二錢、防風
二錢、皂針二錢、紅花三錢。
閏九月初一日，七天，己有行漿之勢，但色淡，間有根鬆。一味托補，使漿行飽
滿，諸毒隨漿而泄。
洋參〔炒〕二錢、生綿蓍二錢、白芷二錢、銀花三錢、藏紅花一錢、全歸一錢、
防風二錢、炙甘草三錢。
煮三杯，分三、四次服。
初三日，九天，漿已足，而口渴甚。火未退，與辛涼助結痂之用。
連翹三錢、生石膏一兩、黃芩二錢、銀花三錢、細生地五錢、桑葉三錢、麥冬〔不
去心〕三錢、生甘草一錢。
煮三杯，分三次服。口渴止，去石膏。
初五日，十一天，痂已落而熱未退。與辛涼清熱加納氣歸原法。
次生地三錢、地骨皮三錢、黃芩二錢、銀花三錢、五谷蟲一錢五分、桑葉三錢、
連翹二錢、生甘草一錢。
煮三杯，分三次服。
壬辰十二月二十一日，孟，三歲，頭面腰間有粒身熱，防痘。宜辛涼，最忌發汗。
連翹三錢、苦桔梗二錢、元參二錢、銀花三錢、牛蒡子三錢、芥穗一錢、薄荷一
錢五分、南查炭二錢、甘草一錢。
煮三杯，分三次服。
二十二日，仍服原方一帖。
二十三日，險痘二天，臉面獨重，根鬆頂平，地界不清。
紫花地丁三錢、連翹三錢、東山查三錢、細生地三錢、銀花三錢、粉丹皮三錢、
苦枯梗二錢、天蟲二錢、荊芥穗一錢五分、牛蒡子二錢、蘆根三錢、人中黃一錢
五分、豬尾膏半酒杯〔加入梅冰片三厘〕。
煮三杯，分三次服。
二十四日，險痘三天，臉面之板滯已化活潤，不合兩腿鼠跡，不大便。須微攻之。
紫花地丁四錢、銀花五錢、苦桔梗三錢、生大黃三錢、連翹三錢、荊芥穗二錢、
牛蒡子三錢、天蟲二錢、人中黃二錢、豬尾膏一酒杯〔加入梅冰片四厘〕。
煮三杯，分三次服。
二十五日，重險痘四天，頭面根鬆頂平，皆與兩腿嬉窠鼠跡太多，有殼薄漿清之
虞；雖不大便，不敢峻攻，以有疝瘕故也，且與提頂拔毒。
紫花地丁五錢、苦梗三錢、白芷二錢、牛蒡子三錢、銀花五錢、皂針一錢、白茅
根二錢、連翹三錢、天蟲三錢、人中黃二錢、防風二錢、蘆根三錢、豬尾膏一酒
杯〔加入梅冰片五厘〕。
煮三杯，分三次服。
二十六日，險痘五天，昨用提頂，今日頂起者大半，根亦漸緊，業有行漿之勢，
大便昨日已通。玆與領清氣以行漿。
連翹三錢、苦桔梗三錢、丹皮二錢、銀花三錢、牛蒡子三錢、白芷二錢、防風二
錢、人中黃一錢五分、天蟲二錢、橘皮二錢、白茅根三錢、蘆根三錢。
煮三杯，分三次服。
二十七日，痘六天，業已氣血用事之際，當與托漿。
銀花三錢、生綿蓍五錢、白芷二錢、防風二錢、白茅根三錢、蘆根三錢、丹皮二
錢、炙甘草一錢五分。
煮三小杯，分三次服。
二十八日，痘七天，仍須托漿。
生綿蓍五錢、銀花三錢、白芷三錢、細生地五錢、防風三錢、甘草〔炙〕一錢五
分、白茅根五錢。
煮三小杯，分三次服。
二十九日，痘八天，漿不甚足，仍須托之，於原方內去生地，銀花、白茅根，加
人參、橘皮。
三十日，痘九天，與辛涼結痂，於原方內加五谷蟲、谷精草。
壬辰十二月二十七日早，福女，三歲，身熱色絳，譫語癲狂。先與紫雪丹二錢，
分二次服，以開心包。
二十七日午，重險痘一天，心經報痘，譫語癲狂，得香開少定；其見點己有連珠
之形，恐將來攢簇必多；唇舌色絳，心火太急，陽亢不寐，又恐八九朝癢塌。急
宜預防，或可避也。
暹罹犀角五錢、銀花五錢、桃仁泥三錢、紫花地丁五錢、連翹三錢、荊芥穗三錢、
細生地五錢、丹皮三錢、苦枯梗三錢、凌霄花三錢、薄荷一錢、歸橫鬚一錢、川
連一錢五分、人中黃二錢、豬尾膏一酒杯〔加入梅冰片五厘〕。
煮三大茶杯，分五、六次服。〔一帖後得寐〕
二十七日，神識不清，仍服紫雪丹一錢。
二十八日，照原方再服一帖。
二十九日，重險逆痘三天，連珠雁行太多，急宜擺毒，色重宜涼血，便溏宜堅陰。
暹羅犀角四錢、銀花五錢、苦桔梗三錢、紫花地丁五錢、連翹五錢、凌霄花三錢、
細生地三錢、川連 〔酒炒〕二錢、牛蒡子三錢、豬尾膏一酒杯〔研入梅冰片五
厘〕、天蟲二錢、人中黃二錢。
煮三杯，分三次服。
癸巳正月初二日，痘六天，將至氣血用事，業已行漿，變逆為順，是其佳處;但
頭面雖起，周身色白。火反不足，與溫托法。
銀花三錢、生黃蓍五錢、白芷三錢、防風三錢、炙甘草三錢、橘皮五錢。
煮三杯，分三次服。
初四日，九天，頂下己有結痂之勢，大便溏而頻。與實脾利水以收痂，少加敗毒。
生薏仁五錢、銀花三錢、谷精草三錢、雲苓塊三錢、蘆根三錢、五谷蟲三錢、於
朮炭二錢。
煮三杯，分三次服。三帖。


<h2>痙太陽所至為痙</h2>
癸亥閏二月二十九日，溫，甫六十日之幼孩，痙己二十餘日，現在脈不數，額上
涼汗，并無外感可知，乃雜藥亂投，至傷脾胃，故乳食有不化之形，恐成柔痙，
俗所謂慢脾風。議護中焦，乃實土制風法，又肝苦急，急食甘以緩之義也。
生薏仁五錢、肉果〔煨〕一錢、明天麻三錢、茯苓塊五錢、乾薑二錢、廣木香八
分、焦於朮三錢、甘草〔炙〕三錢、煨生薑一片。
甘瀾水五茶杯，煮成兩茶杯。小人服十之一、二，乳母服十之八、九；渣再煮一
茶杯，服如前法。
三月初一日，赤子不赤，而刮白兼清，脈遲涼汗，舌苔白滑而厚，食物不化洞泄
者，必中寒。按痙必因於濕，古所謂柔痙是也。議從中治，經謂："有者求之，
無者求之。"此症全無風火之象，純然虛寒，乳中之濕不化，土愈虛則肝中內風
愈動，若不祟土而惟肝是求，恐日見窮促矣。
生於朮一錢、人參四分、明天麻一錢、焦白芍一錢、肉果〔煨〕五分，生薏仁一
錢、廣木香五分、甘草〔炙〕一錢、廣皮炭三分。
初二日，風濕相搏，有汗為柔痙，形若反弓者，病在太陽；俯視目珠向下者，病
在陽明，以陽明為目下網也。今久病為雜藥困傷脾胃，大便泄，乳食不化，為濕
多風少，痙時俯視多，為病在陽明，故此症以脾胃為主。議補中益氣法滲濕下行，
內用風藥領邪外出。
人參三分、茯苓塊三錢、山藥一錢、桂枝二錢、甘草〔炙〕五分、焦白芍二錢、
葛根二錢、白朮一錢、生薏仁一錢五分。
初三日，寒濕柔痙，昨用升陽益氣法，從陽明提出太陽；玆精神倍昔，顏色生動，
舌上白苔化淨，大便已實，甚為可喜；但痙家有炙瘡者難治。
人參三錢、茯苓塊一錢、薏仁一錢、於朮一錢、嫩桂枝三分、葛根二分、白芍 〔炒〕
一錢、廣皮炭二分、甘草 〔灸〕五分、蓮子三粒 〔去心不去皮，打碎〕。
初四日，痙家自汗有炙瘡者難治，刻下且保住脾胃，從脾胃中土以條達四肢，是
久痙一定之至理；若鏤治其痙，是速之也。
茯苓塊一錢、人參三分、訶子肉〔煨〕五分、焦於朮八分、桂枝二分、煨肉果三
分、生薏仁一錢、廣皮三分、炙甘草八分、茅朮炭六分。
初五日，痙家重為苦寒所傷，脾陽下陷，又有灸瘡，其痙萬萬不能即癒。議護中
陽，勿致虛脫為要，非深讀錢仲陽、陳文仲、薛立齋、葉天士之書者，不知此義。
茯苓塊一錢、人參四分、訶子肉〔煨〕六分、炒於朮一錢、桂枝三分、廣皮炭三
分、煨肉果不分、白芍二錢、炙甘草一錢五分、廣木香四分、薏仁一錢五分。
濃煎。
初七日，脈仍不數，大便猶溏，但舌苔微黃，神氣漸復，不似前虛寒太甚之象。
宜退剛藥少進柔藥，醫經謂上守神、粗守形；兵法謂見可而進、知難而退，此之
謂也。
人參三分、茯苓塊一錢、蓮子〔整用〕一錢、於朮〔炒〕一錢、炒白芍一錢、廣
皮〔鹽水炒黑〕四分、麥冬〔米炒〕一錢、炙甘草七分。
初九日，諸症漸退，神氣亦佳，但舌上復起重濁之白苔，乳濕之故。暫停參藥，
且用疏補法。
茯苓塊一錢、麥冬〔不去心〕一錢、焦神曲八分、生薏仁一錢五分、厚朴五分、
廣皮炭五分、廣木香四分、蓮子〔整用〕一錢。
乙酉六月初三日，張，十三歲，脈沉細而弱，舌苔白滑；幼童體厚，純然濕邪致
痙，一年有餘。
生薏仁六錢、桂枝三錢、川椒炭三錢、雲苓皮五錢、廣皮三錢、白蔻仁一錢、蒼
朮炭三錢。
初八日，痙症發來漸稀，效不更方。
連翹〔連心〕一錢、生石膏三錢、厚朴一錢、銀花二錢、杏仁泥二錢。
十六日，脈至沉至細至緩，舌白滑甚，濕氣太重，故效而不癒，於前方加劫濕而
通補脾陽之草果，調和營衛之桂枝、白芍、甘草。五帖。
二十一日，痙症脈沉細至緩，舌白滑甚，濕氣太重，與溫淡法，發來漸稀，未得
除根；於前法內去剛燥，加化痰。
半夏六錢、雲苓塊五錢、廣皮三錢、桂枝四錢、益智仁二錢、甘草〔炙〕一錢、
薏仁五錢、炒白芍三錢、薑汁〔沖〕三匙。
二十五日，服前方四帖已效，舌苔仍然白滑，六脈陽微。照前方再服四帖。
二十九日，前方己服四帖，諸症皆安，惟痰尚多。再服四帖。
六月初九日，前方又服九帖，痙症止發一次甚輕，已不嘔，吐痰尚多，脈甚小。
照前方再服。


<h2>瘈瘲</h2>
乙丑閏六月二十五日，陳，十五歲，病久陰傷己極，骨瘦如柴，又加卒然中暑中
熱氣，舌絳芒刺，唇乾液涸，無怪乎痙厥神昏，十指蠕動，危險之至！以脈尚浮
弦而芤，勉與一面香開心包，一面大队填陰，兼咸以止厥法。先與紫雪丹二錢，
涼開水和服。〔共服六錢〕
犀角五錢、羚羊角三錢、白芍五錢、鱉甲五錢、細生地二錢、阿膠三錢、牡蠣五
錢、炙甘草二錢、麻仁二錢。
濃煎，緩緩服。
二十八日，神識未清，間有譫語。
犀角五錢、直生地八錢、麥冬〔不去心〕八錢、鱉甲五錢、生白芍五錢、麻仁三
錢、阿膠三錢、炙甘草六錢。
七月初一日，邪少虛多，用復脈已當；但舌上黑苔末化，宿糞未見。兼加潤法。
元參二兩、直生地八錢、麥冬〔不去心〕六錢、鱉甲六錢、生白芍六錢、麻仁五
錢、犀角五錢、炙甘草四錢、阿膠三錢。
煮成三碗，分三次服。
初五日，服前藥五帖，見宿糞若許，黑苔已化，但神識尚未十分清楚。用三甲復
脈湯加犀角。〔即於三甲復脈湯內加犀角四錢〕
初八日，神識尚未清楚，湯藥照前，間服牛黃丸三丸。
乙丑九月十六日，陳，三歲，燥氣化火，壯熱，舌黃脈數，癒瘲而厥。法宜辛涼
解肌，切忌發表。
銀花八錢、羚羊角三錢、黃芩二錢、連翹六錢、苦枯梗六錢、丹皮三錢、杏仁四
錢、牛蒡子三錢、甘草二錢、薄荷二錢。
共為粗末，分五包。一時許服一包，蘆根湯煎，去渣服。
十七日，燥氣化火，身壯熱，渴甚。於前方內去薄荷、羚羊角、牛蒡子、丹皮、
加煆石膏、生地、麥冬、炒知母。
乙丑閏六月二十八日，岳，八個月，未及歲之兒，溫毒頭腫，既痙且厥，壯熱氣
促，脈極數。大恐真陰不勝陽邪，先以普濟消毒宣毒外出，必去升麻，柴胡之直
升少陽陽明者，加犀角、羚羊角瀉心膽之熱。
連翹六錢、苦桔梗三錢、薄荷二錢、銀花六錢、牛蒡子六錢、芥穗二錢、元參五
錢、板藍根二錢、天蟲三錢、馬勃三錢、人中黃二錢。
共為粗末，分八包，一時許服一包；外以鮮荷葉一張、鮮蘆根一兩，煎湯代水，
加犀角〔鎊〕四錢、羚羊角〔鎊〕四錢，另包，不必為末，於前藥每包加犀角五
分、羚羊角五分，同煎。
六月初九日，吳，三歲，辰刻以跌撲驚後瘛瘲，至戌正始醒，醒後身大熱，口渴
脈數，舌無苔。用復脈湯六帖，熱退脈靜，又服二帖而安。
尹，十五歲，卒中暑風，痊瘲口歪，四肢抽掣，頭微痛。與清少陽膽絡法。
羚羊角二錢、連翹二錢、粉丹皮一錢、苦桔梗一錢五分、銀花二錢、冬桑葉一錢、
茶菊花二錢、薄荷八分、生甘草一錢、鉤藤鉤一錢，五帖全癒。
百，五歲，痘後餘邪入少陽陽明之絡，但唇口與眼皮瘈瘲，致飲食不能收合，每
從口張時隨即吐出，四肢不掣。與清二經之絡法。
連翹〔連心〕二錢、細生地三錢、鉤藤一錢、銀花二錢、苦桔梗二錢、桑葉二錢、
麥冬〔不去心〕三錢、茶菊花二錢、生甘草一錢、丹皮二錢、刺蒺藜一錢。
三十日，照原方一帖，分二日服。
先服湯藥數帖，後以三十帖作散，每日早、中、晚三次各服二錢。〔服至半年方
癒〕


<h2>食積</h2>
乙酉七月十一日，金男，三歲，幼孩手心熱，舌苔厚而濁，嘔吐，食積也。法當
和胃而醒脾，宜降不宜升。
藿香梗二錢、半夏二錢、廣皮炭一錢、焦神曲一錢五分、厚朴一錢五分、雞內金
一錢、白豆蔻〔研〕三分、薏仁〔研〕二錢、煨生薑三小片。
十三日，熱退脈平，以理脾胃為主。
茯苓塊三錢、半夏一錢、白扁豆一錢、炒白朮二錢、山藥〔炒〕一錢、廣皮炭六
分、炒神曲一錢、厚朴六分。
二十三日，泄久脾虛，將成滯下。
焦白芍一錢、茯苓二錢、煨益智五分、廣木香八分、厚朴二錢、雞內金二錢、焦
神曲二錢、薏仁三錢、廣皮炭一錢五分、黃芩炭八分。
乙酉七月初一日，陶，二歲，幼孩手心熱甚，舌微黃，身微熱，體瘦神不足，防
成疳疾。與疏補中焦，兼之消食。
雲苓塊三錢、薏仁三錢、廣皮炭一錢、炒神曲一錢、厚朴八分、雞內金一錢、益
智仁七分。
煮三小杯，分三次服。三帖加癒。
丁亥七月二十五日，孫，九歲，疳疾己久，若不急講調理飲食，則勢不可為矣！
用藥以疏補中焦止法。
薑半夏三錢、雲苓〔連皮〕四錢、雞內金〔炒〕二錢、益智仁一錢五分、厚朴二
錢、南查炭一錢五分、廣木香一錢、廣皮〔炒炭〕二錢。
煮三小杯，分三次服。
丁亥十月二十四日，繼，脈大，浮取弦數，脾虛食滯，疳疾將成，大便頻仍，面
腫腹大。與溫宣中焦法。
雲苓皮三錢、薏仁四錢、益智仁一錢五分、薑半夏三錢、神曲〔炒〕三錢、黃芩
炭一錢五分、白蔻仁一錢、廣皮〔炒炭〕二錢。
煮三小杯，分三次服。三帖。
二十八日，大便後見血，乃小腸寒濕。加黃土湯法於前方內，加：附子〔熟〕一
錢、蒼朮炭三錢、灶中黃土四兩。再服三帖。


<h2>飧泄</h2>
甲申六月十三日，章男，十一個月，泄久傷脾，恐成柔痙，俗所謂慢脾風。議疏
補中焦。
茯苓塊三錢、厚朴一錢、煨肉果一錢、炒薏仁三錢、蓮子〔連皮，去心〕三錢、
炒扁豆二錢、廣木香五分、芡實一錢五分、廣皮炭八分。
十四日，今日仍用通補而進之。
茯苓塊二錢、人參五分、煨肉果一錢、炒薏仁二錢、半夏二錢、小茴香一錢、藿
香梗八分、厚朴八分、焦范曲八分、廣木香七分、扁豆〔炒〕三錢、廣皮炭八分。
十六日，疏補中焦，業己見效，仍不能外此法。
茯苓塊三錢、人參五分、煨肉果一錢五分、薏苡仁〔炒〕三錢、於朮一錢、炒扁
豆三錢、藿香梗八分、半夏二錢、廣皮炭八分、廣木香八分、厚朴八分。
十七日，神氣聲音稍健，皮熱亦覺平和，大有起色，但積虛非旦睌可充。
茯苓塊三錢、人參五分、肉果霜一錢五分、淮山藥一錢五分、半夏二錢、炒扁豆
二錢、廣木香八分、蓮子二錢、廣皮炭一錢五分。
十八日，舌有黃苔，小便色黃，微有積，皆脾虛不運之故。且暫停參藥，加宣通
法。
茯苓塊三錢、於朮一錢、白蔻仁五分、生薏仁三錢、半夏〔炒〕二錢、雞內金一
錢、煨肉果一錢、厚朴一錢、廣皮炭八分、廣木香七分、蓮子〔去心〕二錢
十九日，大便有不化之形，思乳食為血肉有情，應於疏補之中，加消血肉積者。
茯苓塊三錢、薏仁三錢、白蔻仁三分、煨肉果一錢、厚朴一錢五分、雞內金〔炒〕
一錢、南查肉一錢、神曲八分、廣皮炭一錢、廣木香七分。。
二十日，脾虛火衰，則食物有不化之形，肝腎與沖脈伏寒，怒甚則疝痛。
制茅朮一錢、茯苓一錢、煨肉果一錢五分、小茴香〔炒黑〕二錢、薏仁三錢、白
蔻仁五分、南查炭一錢五分、烏藥八分、廣皮炭八分、廣木香一錢、青皮六分。
二十二日，通補中下。
茯苓塊三錢、人參三錢、小茴香〔炒黑〕一錢五分、煨肉果一錢、薏仁一錢五分、
白蔻仁五分、廣木香六分、蒼朮〔制〕八分、南查炭八分。
張男，八個月，泄瀉四五日，暑邪深入下焦，頭熱如火，手冷如冰，謂之暑厥，
羸瘦難堪，脈遲緊。未必得癒，姑立方以救之。先與紫雪丹五分，作三次服。
桂枝木一錢、豬苓二錢、制蒼朮一錢、茯苓塊二錢、澤瀉一錢、廣皮炭七分、廣
木香七分、扁豆一錢。
又，略有轉機，然終可畏也。
薏仁三錢、茅朮炭一錢、半夏一錢五分、豬苓二錢、廣木香八分、厚朴六、澤瀉
一錢五分、炒扁豆一錢五分、廣皮五分。
乙酉八月初六日，孟，十五歲，伏暑泄瀉，加以停食，欲瀉腹痛，瀉後痛減，防
成滯下。與五苓散加消食。脈弦細而緩。
雲苓皮五錢、桂枝三錢、南查炭二錢、蒼朮炭三錢、豬苓三錢、小枳食二錢、炒
神曲四錢、澤瀉三錢、廣皮炭四錢、川椒炭二錢。
一月後復診，病已大癒，善後方與調理脾胃。


<h2>咳嗽</h2>
癸亥七月十一日，郭男，八歲，咳而嘔，胃咳也；痰涎涌塞 喘滿氣短。
半夏三錢、茯苓塊三錢、薏仁三錢、杏仁二錢、小枳實一錢、陳皮一錢、蘇梗二
錢、藿香梗一錢、生薑二錢。
十八日，即於前方內去藿香梗、蘇梗，加：半夏二錢、苦葶藶一錢五分、蘇子二
錢、再服一帖。
二十日，小兒脾虛，濕重胃咳。
茯苓塊三錢、半夏六錢、焦神曲二錢、生薏仁五錢、杏仁三錢、蘇子霜一錢五分、
旋復花〔包〕三錢、扁豆三錢、生薑汁每次沖三小匙、枳實一錢五分。
二十二日，即於前方內去焦神曲，加：杏仁二錢、蘇子霜一錢五分、廣皮三錢。
服十帖。
吳，三歲、五歲、八歲，三幼孩連咳嗽數十聲不止，八歲者且衄。與千金葦莖湯
加苦葶藶子三錢，有二帖癒者，有三、四帖癒者；第三四帖減葶藶子之半，甚衄
者加白茅根五錢。
又，四歲，幼孩嗆咳，數十日不止，百藥不效，用千金葦莖湯加苦葶藶子二帖而
癒。
周女，十歲，春風嗆咳，醫用麻黃向外發，又用訶子、白果、百合向內收，以致
嗆不可解，吐出者皆血沬，用金沸草湯三帖而癒。
乙酉五月二十四日，劉，十七歲，三月間春溫嗆咳見血；現在六脈弦細，五更丑
寅卯時單聲咳嗽甚，謂之木扣金鳴，風本生於木也。議辛甘化風，甘涼柔木。
連翹三錢、細生地三錢、薄荷一錢、銀花二錢、苦桔梗三錢、桑葉三錢、天冬一
錢、茶菊花三錢、甘草二錢、麥冬三錢、鮮蘆根三錢。
二十八日，咳嗽減，食加，脈猶洪數，左大於右。效不更方，再服四五帖。
六月初二日，木扣金鳴，與柔肝清肺己效，左脈洪數己減於前。方去氣分辛藥，
加甘潤。
沙參三錢、麥冬三錢、冰糖三錢、玉竹三錢。
己丑二月初十日，李女，四歲，風溫夾痰飲，喘咳，壯熱太甚。勢甚危急，勉與
宣肺絡清肺熱法。
生石膏末二兩、杏仁五錢、蘆根五錢、苦葶藶子三錢、黃芩〔炒〕三錢。
煮三杯，分三次服。
十二日，溫熱夾痰飲，喘咳。
生石膏二錢、杏仁四錢、茯苓皮三錢、苦葶藶〔炒研〕一錢五分、蘆根五錢、冬
瓜仁三錢。
煮三小杯 分三次服。服此方二帖而燒退。


<h2>暑溫</h2>
癸亥六月十二日，史男，七歲，右脈洪大無倫，暑傷手太陰，有逆傳心包之勢，
喘渴太甚，煩躁不寧，時有譫語，身熱且嘔。議兩清心營肺衛之熱。
川連一錢、知母一錢、藿香梗一錢、竹葉一錢、丹皮一錢、生甘草八分。
日二帖。
十三日，諸症俱減，熱已退，但右脈仍洪，舌黃而滑，嘔未盡除。
飛滑石一錢、連翹一錢五分、川黃連一錢、杏仁泥一錢五分、銀花一錢五分、生
甘草八分、生薏仁二錢、葦根三錢、荷葉邊二錢、炒知母八分，二帖。
癸亥七月初二日，興男，三歲，暑濕傷脾，暮夜不安，小兒脈當數而反不數，且
少腹以下常腫痛，肝腎亦復虛寒；況面色青黃，舌白苔，手心時熱，調理乳食要
緊，防成疳疾。議腑以通為補、食非溫不化例。
生薏仁二錢、半夏〔炒〕一錢五分、小枳實八分、杏仁泥一錢五分、厚朴一錢五
分、白蔻仁四分、焦神曲一錢五分、扁豆〔炒〕一錢、廣皮炭八分、小茴香〔炒〕
一錢、生薑煨〕三小片、雞內金一錢，四帖。
初六日，前證己癒，惟脾尚虛弱，以疏補中焦為主。
田，十四歲，暑溫誤下，寒涼太多，洞泄之後，關閘不藏，隨食隨便，完穀絲毫
不化，脈弦。與桃花湯改粥法。
人參、赤石脂〔末〕、乾薑、甘草〔炙〕、禹餘糧〔細末〕、粳米、先以人參、
甘草、乾薑三味煎去渣，湯煮粥成；然後和入赤石脂、禹餘糧末。癒後補脾陽而
大健。


<h2>伏暑</h2>
周，五歲，本係伏暑，誤以為風寒挾食，發表消導，致邪氣深入下焦血分，夜熱
早涼，與煎厥、癉瘧相似，食減脈大，汗多便結。先與救陽明之陰。
元參五錢、梨汁一酒杯、荸薺汁一酒杯、麥冬〔不去心〕五錢、藕汁一酒杯、蘆
根汁一酒杯。三帖。
丁亥八月十二日，台氏，十六歲，伏暑內發，新涼外加，誤與三陽經表藥，以致
譫語神昏。前用芳香開包絡神識已清；惟舌苔白厚。腹脹，熱未盡除。與通宣三
焦法。
雲苓皮五錢、厚朴二錢、藿香梗三錢、飛滑石五錢、香附二錢、炒黃芩二錢、杏
仁泥三錢、廣皮二錢、白蔻仁一錢、生薏仁五錢。
煮三杯，分三次服。二帖。
十四日，伏暑新涼，今日新涼之邪已退。而伏暑之濕邪未除，腹未全消，故知之。
雲苓皮五錢、薏仁五錢、大腹皮三錢、薑半夏三錢、豬苓三錢、黃芩炭二錢、杏
仁泥二錢、厚朴三錢、白蔻仁一錢五分、藿香梗三錢、廣皮三錢。
煮三杯，分三次服。二帖。




<script src='https://williamkpchan.github.io/LibDocs/readbook.js'></script>
</pre></body></html>
