<base target="_blank"><html><head><title>何澹安醫案</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1" />
<link rel="stylesheet" href="https://williamkpchan.github.io/maincss.css">
<script src="https://ajax.googleapis.com/ajax/libs/jquery/1.5/jquery.js"></script>
<script src="https://williamkpchan.github.io/lazyload.min.js"></script>
<script src='https://williamkpchan.github.io/mainscript.js'></script>
<script src="https://williamkpchan.github.io/commonfunctions.js"></script>
<script>
  var showTopicNumber = true;
  var topicEnd = "<br>";
  var bookid = "何澹安醫案"
  var markerName = "h2"
</script>
<style>
body{width:80%;margin-left: 10%; font-size:24px;}
h1, h2 {color: gold;}
strong {color: orange;}
img {max-width:90%; display: inline-block; margin-top: 2%;margin-bottom: 1%; border-radius:3px;}
</style></head><body onkeypress="chkKey()"><center>
<h1>何澹安醫案</h1>
<a href="#mustWatch" class="red goldbs" target="_self">Must Watch!</a><br><br>
<div id="toc"></div></center><br><br>
<div id="mustWatch"><center><span class="red">MustWatch</span></center><br></div>
<pre><br><br>


<h2><span class="orange">何澹安醫案</span></h2>


<h2>類中</h2>
頭暈體豐，心悸脈動，類中之漸，須安養調治。

熟地（四錢）　茯神（二錢）　甘菊（一錢五分）　豨薟草（一錢五分）　石決明（四錢）　老桑葉（一錢五分）　歸身（二錢）　棗仁（三錢）　麥冬（二錢）　白蒺藜（四錢）　柏子霜（一錢五分）

陽不交陰，鼻塞不通，兩膝麻而不暖，乃命門火微也。用潛陽溫補。

熟地（四錢）　茯神（二錢）　杞子（二錢）　半夏（一錢五分）　胡桃肉（二錢）　歸身（二錢）　棗仁（三錢）　蓯蓉（一錢五分）　新會皮（一錢）

少寐頭暈，陽不交陰也，六脈緊數，無疑肝火挾痰為患，防其類中。

熟首烏　法半夏　茯神　石決明　橘紅　羚羊角　麥冬肉　棗仁　白蒺藜　川鬱金

丸方，去羚羊、蒺藜、鬱金，加於朮、膽星、石菖蒲、淮牛膝、鮮竹茹、鉤鉤，湯泛法丸。

卒然厥暈，膈次脹楚，六脈弦數，當用佐金法。

川黃連　歸身　茯神　川楝子　木香　竹茹　淡吳萸　白芍　棗仁　石決明　橘葉

陽本虧而厥陰氣鬱，以致身心勞動，即頭暈肢麻，脈來弦滑。類中之機，預為調治。

真西黨　石決明　茯神　草鬱金　橘紅　熟首烏　白蒺藜　棗仁　淮牛膝　竹茹

營陰內傷，血不養肝，以致惡寒脈軟，膈脹作痛，兼之舌本不利，語言不清。須寬心安養，可免此患。

紫丹參（三錢）　法半夏（一錢五分）　茯神（二錢）　炒白芍（一錢五分）　川鬱金（一錢）　大生地（四錢）　煨木香（四分）　棗仁（三錢）　淡蓯蓉（一錢五分）　橘葉（三片）

肺胃不清，不能言語，此濕痰凝於肺胃，清竅不利使然。擬方暫服。

炒白朮（二錢）　法半夏（一錢五分）　麥冬（二錢）　歸身（一錢五分）　淡乾薑（七分）　炒毛術（一錢五分）　新會皮（一錢）　茯神（二錢）　白蒺藜（四錢）

聲音不清，不能言語，屬下焦氣虧，惟宜溫補。

川桂枝　法半夏　茯神　川貝　白芥子　薑汁　制遠志　新會仁　棗仁　杞子　石菖蒲

又丸方

黨參（二兩）　熟地（三兩）　夏曲（一兩）　茯神（一兩五錢）　蓯蓉（一兩）　橘白（七錢）　於朮（二兩）　菖蒲（一兩）　五味（五錢）　膽星（五錢）　棗仁（二兩）　肉桂（四錢）

淡蜜水丸。

肝火挾痰，卒然暈厥，當此發生之候，疏風清鎮治。

羚羊角　法半夏　白蒺藜　黑山梔　石決明　熟首烏　橘紅　天麻　淮牛膝　石菖蒲

中虛肝部，心嘈膈脹，須開懷調養，否則防類中。

西黨參　歸身　茯神　法半夏　天麻　制於術　白芍　棗仁　煨木香　橘葉

接服歸脾丸。

手足麻木，面發紅塊，風症將成，和營祛風兼理。

大熟地　歸身　青防風　紅花　厚杜仲　制於術　川斷　鹿角霜　木防己　桂枝

煉蜜為丸。

風濕襲於營衛，以致手足麻木，肌膚不仁，以祛濕養營調治。

真茅朮　熟首烏　川斷　白蒺藜　秦艽　川牛膝　制於術　炒歸身　木瓜　豨薟草　杞子　生米仁

熬鹿角膠（三兩）為丸。

上手足腫痛不仁，艱於言語，此風入絡脈，痰蒙清竅也。宜祛風豁痰治之。

羚羊角　秦艽　刺蒺藜　歸身　防風　法半夏　木瓜　五加皮　橘紅　忍冬藤

積勞內虧，腰痛肢痿，津液內竭，並六脈沉弱，少力。必須溫補，否則防類中。

黨參　熟地　茯神　杞子　北五味　麥冬　歸身　棗仁　蓯蓉　胡桃肉

陽微濕困，腰膝無力，軟中之基，形戒酒謹慎。

制於術　歸身　狗脊　川附子　胡桃　大熟地　杜仲　杞子　五加皮


<h2>肝風</h2>
質弱火炎，耳鳴頭暈，膈次不寬。先用疏肝清理，然後進補奏效。

制首烏　青蒿　石決明　花粉　澤瀉　元生地　甘菊　老桑葉　鉤鉤　生甘草

耳鳴頭暈，六脈弦滑不柔，肝火挾痰為患，先清後補。

制首烏　黑山梔　石決明　池菊　白蒺藜　法半夏　茯苓　老桑葉　淮牛膝

卒然厥暈，膈次脹楚，六脈弦數，當用左金法（方在類中復。）

川黃連　茯神　炒白芍　木香　川楝子　竹茹　淡吳萸　棗仁　石決明　歸身　真橘葉

肝風挾痰，防其癇厥，六脈弦數，暫用疏肝滌飲治（四肢麻時昏沉。）

制首烏　茯神　白蒺藜　石決明　鉤鉤　法半夏　鬱金　香附　黑山梔

肝風挾痰，統體麻木，兼驚惕不寧，屢欲嘔惡，乃肝邪侮胃，中氣虛也。宜標本兼顧（臥則不寐，行則不能，坐則足腫，臥則腫退，症屬濕痰，並非腳氣。）

於朮　法半夏　白蒺藜　五加皮　茯神　十大功勞　茅朮　白歸身　秦艽　石決明　棗仁

肝風挾痰，上焦清空竅不利也。以清鎮疏肝降氣治（其人壯時暈厥跌倒。）

羚羊尖　法半夏　黑山梔　茯神　橘紅　陳膽星　制首烏　石決明　白蒺藜　棗仁　降香

咽痛咳痰，膈脹便溏，此中虛厥陰化風，宜調中潤肺治之。

桑白皮　橘紅　炒蘇子　桔梗　薄荷葉　生耆　鉤鉤　大力子　赤苓　冬瓜子

復診

炒蘇子　炒扁豆　橘紅　桔梗　生甘草　川石斛　生米仁　茯苓　鬱金

膈脹目昏，舌本手指麻木，當此厥陰用事之候，未敢遂補。鄙擬疏風滌飲法，以視動靜。

百蒸於朮　蒺藜　茯神　歸身　石決明　薑製半夏　甘菊　棗仁　新會　冬桑葉

時疾後驚恐，以致下部精滑，上衝嘔惡，觸動肝風，膈脹浮腫，兼右脈滑大。先宜理胃疏肝，然後補其偏勝。

薑製半夏　廣藿　代赭石　鉤鉤　竹茹　赤茯神　黑山梔　白蒺藜　橘紅

肝鬱生風，內熱膈脹，不思飲食，以通為補。

元米炒川連　廣藿　新會　大麥仁　炒白芍　法半夏　鬱金　橘葉　歸鬚　荷蒂

木鬱生風，心悸口乾，兼之腹鳴侮土，不克輸津長肌，恐成單腹，莫作輕視。

川連　法半夏　炒白芍　澤瀉　橘葉　廣藿　白茯苓　焦神麯　黑山梔

接服方

土炒於朮　法半夏　茯神　白芍　黑山梔　川石斛　白歸身　棗仁　橘葉　澤瀉

肝失所養，內風煽爍，時身心煩動，氣機呼吸不利，以致痰喘。現診脈象，並不細軟，並脾胃無咎，未必陽本虧也。茲此以甘露飲加減法（其人七旬，每於亥於時發，痰壅氣逆，血少肝亢。）

真西黨　熟地　淡天冬　茯神　柏子霜　元生地　牛膝　大麥冬　棗仁　鬱金汁

丸方

西黨參　半夏曲　茯神　柏子霜　石決明　枇杷葉　大熟地　沉香末　棗仁　胡桃霜　淮牛膝

血虛肝鬱，厥陰化風，病經三載，以柔肝培本，恆服奏效。

熟地　制首烏　茯神　杞子　甘菊花　歸身　石決明　棗仁　牛膝　老桑葉

接服方

炙黃耆　阿膠　茯神　甘杞子　石決明　大熟地　歸身　棗仁　柏子霜　老桑葉

肝火挾痰，卒然暈厥，當此發生之候，宜疏風清鎮治。

羚羊角　法半夏　石決明　白蒺藜　橘紅　熟首烏　天麻　黑山梔　淮牛膝　菖蒲

厥陰之氣有餘，不時發熱，熱甚生風，神昏厥逆，當此升令，宜用清心疏鎮法（月事不至。）

制首烏　麥冬　歸鬚　石決明　枳實　半夏曲　茯神　黑山梔　川鬱金　益母膏（二錢沖）

營液交虛，心陽飛越，上實下虛，易飢膽怯，延久不痊，神思倦怠，脈數無力。鄙擬甘溫潛納法。附方酌用。

炙黃耆（二錢）　麥冬（三錢）　茯神（二錢）　杞子（三錢）　新會紅（一錢）　大熟地（五錢）　五味（四分）　棗仁（三錢）　牡蠣（四錢，煅）　龍眼肉（二錢）

肝膽熱鬱生風，統體作痛，陽明濕邪下注，以致口渴不清，左脈緊大。先用疏風分理，然後進補奏效。

羚角片　歸身　白蒺藜　赤苓　生米仁　生白朮　秦艽　川續斷　萆薢　忍冬藤

接服方

制首烏　白朮　煅牡蠣　沙苑　細桑枝　歸身　川斷　生米仁　赤神　生甘草

神志不清，頻發厥暈，上焦空竅蒙閉也。以瀉心降氣治。

川黃連　法半夏　代赭石　枳實　竹茹　風化硝　炒蘇子　白茯苓　牛膝　菖蒲

厥陰氣鬱，郁久生風，風甚生痰，中焦清竅不利也。須戒葷及酒，不致神昏顛倒。

羚羊角　石決明　法半夏　茯神　殭蠶　甘菊花　明天麻　葶藶子　黑山梔　竹茹

厥陰化風，痰氣壅於上焦，以致右脈滑數，瘭癤不消，以和肝化痰法。

制洋參　象貝　秦艽　石決明　冬桑葉　夏枯草　麥冬　橘紅　白蒺藜　黑山梔

久患休息，復兼咳血，二端俱愈，惟是內風扇動，以致心悸頭暈，右脈弦數。宜黑歸脾通補，徐徐安痊。

制於術　煨木香　茯神　炒白芍　炙甘草　炒阿膠　遠志肉　棗仁　炒丹皮

厥陰氣鬱，久而化風，營陰暗耗，不寐，火動及上焦，脈絡痿痛。當此發生之候，宜疏風靜養。

熟地　歸身　茯神　杞子　柏子仁　洋參　麥冬　棗仁　龜板　十大功勞

厥陰化風，神不守舍，屢汗，火升，心悸不寐，以安魄苦泄治。

川連　歸身　茯神　石決明　黑山梔　半夏　麥冬　棗仁　白蒺藜　橘葉

內風煽爍，肺氣不宣，以致鼻竅不利，面部紅腫抽動，以清金化風，熱邪自泄。此方暫服。

羚羊角　桑白皮　石決明　甘菊　豨薟草　荊芥　生米仁　地骨皮　知母　生甘草

接服方

熟首烏　歸身　桑葉　澤瀉　生甘草　麥冬肉　丹皮　豨薟　黑山梔

陽明有餘，少陰不足，水不涵木，肝火內動，脈數肢痿。宜祛風培水調治。

熟地　歸身　牛膝　杞子　生虎骨　十大功勞　首烏　秦艽　木瓜　赤苓　元武板

多痰頭暈，四肢麻木，由脾虛挾濕，血少肝風，六脈滑大不柔，以平肝燥土調治。

炒熟地　於朮　歸身　白蒺藜　橘紅　法半夏　茅朮　白芍　甘杞子

平昔好飲，操勞，火動，傷絡，據曾失血，肝失所養，陰氣易浮，立春節近。當從心脾腎調治。

西黨　遠志肉　茯神　米仁　蛤粉炒阿膠　麥冬　女珍子　棗仁　牛膝　桂圓肉

水不涵木，肝風內熾，肺氣受克，肌體不潤，筋骸不利，痛痹之漸，培水柔肝兼治。

制首烏（三錢）　秦艽（一錢五分）　豨薟草（二錢）　五加皮（三錢）　柏子霜（一錢五分）　十大功勞（二錢）　淨歸身　（二錢）　米仁（四錢）　地膚子（一錢五分）　冬桑葉（一錢五分）　生甘草（四分）

肺腎兩虛，多痰咳逆，肝風內熾，痰火壅結，腫連頤頸，暫用滌痰清理，然後進補。

生綿耆　制首烏　知母　橘紅　生鱉甲　真川貝　蛤殼　桑葉

厥陰氣鬱，絡傷經敗，肝失所養，木風愈甚，脈不柔軟，以通為補。擬用黑逍遙，佐苦泄法。

元米炒川連（五分）　制於術（一錢五分）　炒黑棗仁（三錢）　制香附（三錢）　石決明（四錢煅）　炒黑柴胡（八分）　白茯神（二錢）　炒黑丹皮（一錢五分）　草鬱金（一錢）　橘葉（三張）

水虧肝風內動，以致虛里穴跳動，以交心腎，和肝調治。

熟首烏（三錢）　川石斛（三錢）　茯神（二錢）　黑山梔（一錢五分）　牡蠣（四錢，煅）　大麥冬（二錢）　炒白芍（一錢五分）　棗仁（三錢）　新會（一錢）　湘蓮（七粒）

始疾咳嗆，繼之帝丁脹楚。此邪入厥陰為患，以培水化風治。

陳阿膠　大力子　人中白　歸鬚　生甘草　淮牛膝　馬兜鈴　枇杷葉　青黛　新絳屑


<h2>眩暈</h2>
頭暈體豐，心悸脈動，類中之漸，須安養調治。

熟地　茯神　麥冬肉　甘菊　白蒺藜　老桑葉　歸身　棗仁　石決明　豨薟　柏子霜

質弱火炎，耳鳴頭暈，膈次不寬。先用疏肝清理，然後進補。

元生地　青蒿　石決明　花粉　澤瀉　制首烏　甘菊　老桑葉　鉤丁　甘草

耳鳴頭暈，六脈弦滑不柔，肝火挾痰為患。先清後補。

制首烏　法半夏　淮牛膝　白蒺藜　茯苓　石決明　甘菊花　黑山梔　冬桑葉

頭暈膈脹，陰虛肝絡不舒也。理氣疏風兼治。

歸身　茯神　甘菊花　川鬱金　女珍子　橘葉　白芍　棗仁　白蒺藜　制香附　阿膠

頭暈多痰，心悸少寐，坎離不交，心志不寧。以苦泄安神，自然安適。

川連　辰砂拌麥冬　棗仁　丹參　橘紅　法半夏　云茯神　龍齒　橘葉　竹茹


<h2>頭痛</h2>
頭風數載，由肝腎不足，兼表陽空疏，稍觸外感，內風輒動。

炙綿耆　女珍子　歸身　石決明　青鹽（少許）　大熟地　冬桑葉　茯神　甘菊

氣虧表弱，客邪易入，觸動肝風，頭痛嘔吐，以固表養肝治。

炙綿耆　白歸身　白蒺藜　甘菊　黑山梔　制首烏　法半夏　石決明　白芍　桑葉

膈脹頭痛，少陽熱鬱也，防其腹滿。

柴胡　石決明　鬱金　新會皮　牛膝　黑山梔　栝蔞皮　白芍　澤瀉　佛手

表虛頭痛，甚則腹泄，嘔吐。此肝風侮土也，暫用溫膽法。

川連　法半夏　茯苓　池菊　黑山梔　焦術　石決明　廣藿　白芍


<h2>咳嗽</h2>
咳嗆脾泄，飲食日減，六脈軟弱少力，土不生金之驗，症非輕渺。

制於術　茯神　川貝母　歸身　川石斛　北沙參　山藥　新會皮　香附　紅棗

久咳膈痛，右脈弦數，肺痿之漸，莫作輕視。

北沙參　川貝母　生耆　橘白　冬瓜子　紫菀　生蛤殼　米仁　雲苓　桑葉

喘咳稠痰轉劇，咽痛脈弱，此非有餘之火剋金，乃氣虛肝液虧也。若再投涼劑，脾胃困敗，須重劑滋補，圖其奏效。

熟地　川貝　橘白　天竺黃　淮山藥　於朮　杞子　茯苓　焙麥冬　建蓮肉

咳嗆、穢痰、氣喘，脈軟中虛，肺絡受傷也，殊非輕恙。

制於術　川百合　麥冬　茯苓　川貝　茅根　北沙參　生蛤殼　橘白　桑葉　知母

早寒暮熱，脈數煩渴，嗆咳不減，疑表虛火不潛根也。仍用生津止渴，稍佐降氣法（服過涼劑未效，乃下虛上實。）

大熟地　橘紅　牛膝　川貝母　米仁　生石膏　蘇子　知母　北沙參　蘆根

咽間碎痛，咳嗆唾涎，六脈並不弦數，乃肝陰虧而脾不輸津下布也。所以大便燥結，殊非輕恙。

制於術　川貝　杞子　橘白　枇杷葉　半夏曲　蛤殼　蓯蓉　杏仁　人中白

脾肺兩虛，畏風咳喘，暫用玉屏風法，然後進補奏效（女身熱乾嘔三月，少痰，腹痛，食後脹，四肢麻木，中虛，恐腫脹）

生黃耆　防風　蘇子　旋覆花　桑葉　鮮佛手　制於術　半夏　茯苓　代赭石　橘紅

溫邪留戀，咳嗆穢痰，當此夏令，宜救肺滌飲主治。

生耆皮　枇杷葉　橘紅　知母　淮牛膝　阿膠　生米仁　桑葉　川貝　茅根

耳後結痰，潰膿已愈，現在腠理空疏，嗆咳自汗，幸陽明氣旺，不致大害。鄙擬固表潤腸法，否則防復潰。

生耆　知母　麥冬　半夏曲　甜杏仁　米仁　川貝　蛤殼　橘紅　枇杷葉

丸方，去蛤殼，加洋參、石決明、牛膝、胖海參，搗丸。

咳嗆音啞，中虛木火爍金也。

生耆　北沙參　川百合　紫菀　橘紅　丹皮　麥冬肉　川貝母　牛膝　桑葉

咳吐白沫，惡寒脈軟，乃金寒不束津液，以和脾保肺佐降氣治。

西黨參　北沙參　杞子　人中白　生蛤殼　制於術　川百合　橘白　川貝母　沉香汁

寒熱咳嗆，氣陰交虛，此非暴病，未許速痊。

真四黨　北沙參　川百合　杞子　牡蠣　於朮　大麥冬　淮山藥　橘白

久嗽中虛，惡寒咽痛，氣分不足，宜乎溫補，無虞難許。

西黨參　山藥　大麥冬　杞子　橘白　炒熟地　牛膝　五味肉　於朮　青鹽

久嗆中虛，氣喘多痰，肝液有虧，咽間梗塞，病根深固，難許速痊。

真西黨　北五味　川百合　橘白　生蛤殼　制於術　大麥冬　人中白　牛膝　枇杷葉

咳嗆不止，色脈少神，氣分虧也。從脾肺調治。

西黨參　北沙參　棗仁　川貝　淮山藥　制於術　大麥冬　茯神　橘白

咳沫音啞，中虛，肺氣不清。宜輕劑疏理。

旋覆花　米仁　冬瓜子　枇杷葉　炒蘇子　紫菀茸　橘紅　馬兜鈴　知母　冬桑葉

咳逆音啞，似屬陰虧火動，然脈象未見虛數，可見蘊邪未得清徹，宜輕劑和理。

鮮石斛　杏仁　川貝　馬兜鈴　新會紅　紫苑茸　蛤殼　麥冬　枇杷葉　川鬱金

時疾後，飲食不慎，腹脹咳嗆，此土不生金，殊非輕恙。

焦術（二錢）　炒蘇子（三錢）　川石斛（三錢）　茯苓（二錢）　橘紅（一錢）　冬瓜子（三錢）　法夏（一錢五分）　白蔻殼（四分）　生米仁（三錢）　澤瀉（一錢五分）　穀芽（四錢）

咳沫不止，氣喘咽痛，並六脈虛數無力，可見中虛肝液竭也，殊非輕恙。茲擬填補保肝法，圖其奏效。

炙綿耆（二錢）　麥冬肉（二錢）　炒熟地（四錢）　橘白（一錢）　茯神（二錢）　川百合（三錢）　人中白（一錢，漂）　淮山藥（二錢）　杞子（二錢）　阿膠（二錢，烊沖）

胃痛干嗆，肝絡不和，恐有蓄血。以通絡潤燥，為暫用之劑。

當歸鬚　淮牛膝　桃仁　瓦楞子　白茯苓　煨木香　炒蘇子　蔞皮　川鬱金　新絳屑

中氣不舒，近兼咳嗆，六脈弦緊，惟恐咯血。

炒蘇子　旋覆花　橘紅　蛤殼　冬桑葉　法半夏　草鬱金　茯苓　歸鬚　新絳屑

元氣素虛，瘧後腠疏喘咳轉劇，脈數無力，勞怯之漸，愈期未許。

炙耆　北沙參　麥冬　橘白　煅牡蠣　紅棗　玉竹　川貝母　山藥　茯神　冬桑葉

接服方

黃耆　北沙參　麥冬　橘白　煅牡蠣　杞子　熟地　川貝母　山藥　茯神　款冬花　建蓮

膏滋方

炙耆　五味　淡蓯蓉　胡桃肉　熟地　牛膝　煅牡蠣

久嗽不止，中虛表弱也，以致盜汗，膈脹氣喘，脈軟，以健胃固表治，庶克奏效。

制於術　石斛　蘇子　蛤殼　川貝　紅棗　川百合　橘白　茯苓　米仁　桑葉

接服方

西黨參　北沙參　山藥　菟絲　茯苓　紅棗　制於術　沙米仁　橘白　牛膝　桑葉

咳喘多痰，咽間梗塞，六脈無力。屬中虛肝液虧也，殊非輕恙。

西黨參（三錢）　北沙參（二錢）　蛤殼（三錢）　杞子（二錢）　人中白（一錢）　大熟地（四錢）川百合（三錢）　杏仁（二錢）　橘白（一錢）　枇杷葉（一錢五分）

內熱咳嗆，痰中帶血，此中焦熱鬱，非陰虛所發，不宜大補。

北沙參（三錢）　地骨皮（二錢）　元參（二錢）　橘紅（一錢）　人中白（一錢）　麥冬肉（二錢）　生蛤殼（三錢）　知母（一錢五分）　米仁（四錢）　冬桑葉（一錢）

水虧火動，干嗆咯血，六脈無力。可見元氣愈虛，恐交春病劇。

元生地（四錢）　北沙參（二錢）　麥冬（二錢）　山藥（二錢）　茜草（一錢）　粉丹皮（一錢五分）　川百合（三錢）　川貝（一錢五分）　茯神（二錢）　桑葉（一錢五分）

咳嗆反覆，中虛表弱也。宜從脾肺調治。

制於術　麥冬肉　炒蘇子　橘白　海浮石　法半夏　北沙參　川貝母　茯苓　老桑葉

喘咳傷中，口乾膈痛，以潤肺健胃調治。

川石斛　法半夏　杏仁　麥冬　橘紅　北沙參　炒蘇子　蛤殼　米仁

先曾失血，由絡傷所致。現患咳嗆，脾泄痰多，肉削，中氣不足之驗。治宜滌痰健中。

舍此無策。

制於術　淮山藥　桑葉　北沙參　橘白　川石斛　茯苓　款冬　川貝母　炙草

再診，沖嗆不止，比前減少，並脈象數勢緩和，斯屬佳境。但速愈不能。

炒生地　麥冬　川貝　元武板　丹皮　北沙參　橘紅　杏仁　冬桑葉　青鹽

久嗆中虛，肢體困倦，肝膽氣不舒也，頻作嘔吐，病在肝胃，膩補不合。

制於術　西黨　川貝　石決明　薑汁焙竹茹　半夏曲　茯神　橘白　麥冬


<h2>吐血</h2>
絡傷見血，幸不咳嗆，乃氣分病也。平肝降氣主治。

元生地　北沙參　茯神　淮牛膝　湖藕　麥冬肉　炒蘇子　棗仁　川鬱金

溫邪傷肺，咳嗆失血，六脈弦數，恐延入怯門。

北沙參　麥冬肉　元武板　冬桑葉　丹皮　川貝母　地骨皮　淮牛膝　生米仁　橘紅

內傷失血，咽乾膈痛，雖有咳嗆，六脈並不弦數。惟虛陽不潛，須省力調治。

地生地　川斷　北沙參　蘇子　地武板　丹皮　牛膝　大麥冬　橘紅　老桑葉

素有痰喘，近兼失血，頻發不已，兩手脈虛軟，乃中虛氣分受傷也。須培陰保肺兼顧，斯為盡善。

黃耆　陳阿膠　茯苓　甘杞子　制香附　熟地　炒白芍　棗仁　牛膝炭　青鹽

內熱咳血，本元虛也。清陰潤肺治。

地骨皮　玉竹　知母　生蛤殼　藕節　北沙參　麥冬　橘紅　老桑葉

陽絡受傷，咳血膈痛病久脈虛，愈期難決。

熟地　麥冬　北沙參　橘紅　淮牛膝　阿膠　丹皮　石決明　茜草　冬桑葉

覆診脈症，俱見平安，惟有內燒不止，陰分虛也。

元生地　麥冬　北沙參　龜板　橘紅　丹皮　茯神　女珍子　牡蠣　桑葉

晨起咳痰，咽癢見血，肺胃之火，只宜清潤調治。

烏犀角　天冬　知母　枇杷葉　生甘草　小元地　麥冬　橘紅　冬桑葉　茅根

狂失血後脈軟，氣怯胃氣薄弱，非補無策。

炙黃耆　麥冬　淮牛膝　牡蠣　廣橘白　炒熟地　五味　甘杞子　茯神　胡桃肉

蓄血妄行，並不咳嗆，氣逆，左脈弦大，乃血去絡不和也。暫用疏滯通絡，接服黑歸脾調理。

歸鬚　丹參　柏子霜　川鬱金　新絳屑　桃仁　蘇子　牛膝炭　石決明

元氣素虛，火動咯血，膈次不利，防其狂吐。

炒生地　蓮鬚　炒蘇子　茯苓　石決明　冬桑葉　丹皮　龜板　川鬱金　淮牛膝

藕汁沖服。

元氣素虛，火動咯血，血雖止而痰涎上泛，恐陰液內虧。茲用健中保肺法。

制於術　北沙參　山藥　川貝母　橘白　陳阿膠　炒麥冬　茯神　川百合　青鹽

失血後咳痰氣穢，肝肺絡傷也。無虞難許。

羚羊角　麥冬　杏仁　茜草　炒蘇子　茅根　生米仁　知母　橘紅　牛膝　冬桑葉

氣喘咳血中虛，陽氣易浮，固表納喘兼治。

炙綿耆　煅牡蠣　山藥　麥冬　北沙參　炒熟地　淮牛膝　茯苓　橘白　胡桃肉

質弱火炎，骨蒸不退，痰中雖有血點，幸不咳嗆。當此春令，須滋肝腎調理。

銀柴胡　熟首烏　茯苓　秦艽　淮山藥　北沙參　川柏　澤瀉　麥冬

陽明絡傷，狂吐衄血，脈絡空虛，氣喘心悸。

炙耆　茯神　白芍　蕊石　藕節　大熟地　棗仁　茜草　牛膝

咳血久纏，痰多咽痛。

蛤粉炒阿膠　制洋參　橘白　生米仁　冬瓜子　北沙參　人中白　茜草　冬桑葉　燕窩（一錢五分）

驟然失血半鬥，神困脈微，由去血過多，陽氣無依，頗有脫勢。姑擬補氣養心法，斯為要計。

炙綿耆　麥冬　茯神　紅棗　牡蠣　西黨參　五味　棗仁　白芍　炙草

蓄血妄行，絡虛心悸，幸不咳嗆，當以黑歸脾調理。

真西黨　麥冬　茯神　牛膝炭　橘紅　炒熟地　遠志　棗仁　炒白芍　桑葉

咳血反復，咽關不利，左脈弦數，木火刑金也。

熟地　北沙參　枇杷葉　茜草　牛膝炭　阿膠　川百合　麥冬肉　橘紅　青鹽

素體不足，前曾失血，現診脈象弦數不靜，此水虧火不潛根也。久防咳嗆。

元生地　茯神　麥冬　龜板心　北沙參　丹皮　棗仁　丹參　石決明

咳血氣穢，六脈弦數模糊，此溫邪入絡，肺胃受傷，以清理救肺治之。

羚羊角　地骨皮　象貝　知母　橘紅　藕節　枇杷葉　冬瓜子　茜草　米仁　茅根

失血過多，木邪侮土，脈不柔軟，以通為補。

川石斛（四錢）　白芍（一錢五分）　車前（二錢）　茯苓（二錢）　新會皮（一錢）　焦穀芽（三錢）　淨歸身（二錢）　蘇子（三錢）　澤瀉（一錢五分）　半夏（一錢五分）　冬瓜子（三錢）

血症復萌，右脈弦數，當此升令，宜用瀉白法。

桑白皮　栝蔞皮　麥冬　牛膝　炒米仁　地骨皮　枇杷葉　知母　茜草

咳血復萌，近兼遺泄，幸不脈數氣喘，想見陰分不致大虧，乃陽絡傷也，先理後補。

北沙參　川百合　茜草　阿膠　花粉　大麥冬　白蓮鬚　丹參　茯神

失血過多，氣痹陰絡滿也。以通為補。

川石斛　歸身　炒蘇子　法半夏　淮牛膝　焦穀芽　茯苓　白芍　炒車前　新會皮　冬瓜子

氣傷血溢，火動咳嗆，肝失所養，木火刑金，當用清上納下法。

元生地　橘白　蘇子　淮牛膝　石決明　麥冬肉　丹皮　茜草　川續斷　藕節

咳血咽痛，惡寒喘逆，中虛肺液虧也。以補氣保肺治。

炙綿耆　北沙參　山藥　阿膠　橘白　熟地炭　大麥冬　牛膝　米仁　桑葉

狂失血後，絡傷氣怯，脈細無力。雖見咳嗆，非陰火上衝，乃氣不足使然。以歸脾法調理。

炙綿耆（二錢）　麥冬（二錢）　棗仁（三錢）　白芍（一錢）　蛤粉炒阿膠（三錢）　北沙參（二錢）　遠志（一錢，泡）　茯神（二錢）　牡蠣（四錢，煅）　建蓮肉（七粒）

嘔瀉蓄血，氣虛陰絡傷也。恐交春後，腹脹不易脫體。

焦術（二錢）　炒歸身（一錢五分）　川楝子（一錢）　白芍（一錢五分）　赤苓（三錢）　木香（四分，煨）　炒青皮（一錢）　延胡索（一錢）　澤瀉（一錢五分）　穀芽（三錢）

陽絡受傷，血症頻發，雖不咳嗆，六脈甚是弦數，非佳境也。立春在邇，預為調治。

元生地　麥冬　桃仁　花蕊石　紫丹參　藕節　丹皮　牛膝　茜草　冬桑葉　草鬱金

嘔瀉蓄血，明陽絡俱傷，氣滯脾困，不克輸津生新，下焦真氣不充，清濁艱於升降，運谷無權，腹膨便溺，六脈軟弱無力。理當溫補佐安神法，再視消息，附方呈政。

土炒制於術（二錢）　炙白芍（二錢）　炒棗仁（三錢）　菟絲（二錢）　橘葉（三張）　土炒歸身（一錢五冀）　云茯神（二錢）　川鬱金（一錢，切後入）　澤瀉（一錢五分）　焦穀芽（四錢）

十九日晚復診，左脈絃動，略有煩躁。此肝陰虧而脾未輸上供也。再擬醒脾化氣，參用柔肝法。

土炒制於術（一錢）　歸身（一錢五分，酒炒）　棗仁（三錢）　川鬱金（一錢）　澤瀉（一錢五分）　焦穀芽（四分）　蛤粉　炒阿膠（二錢）　白芍（二錢）　茯神（二錢）　炙升麻（四錢）　橘葉（三張）

汁一日脈象兩手均稱條達，惟重按少力，可見中焦氣機稍舒，命門真火未能攝水，脾陽不克運動，所以下體浮腫重滯，飲食能納難化也。仍擬和肝胃佐助元陽法。

炒黃西黨（三錢）　茯神（三錢）　巴戟（一錢五分，鹽水炒）　川鬱金（一錢，切，後入）　澤瀉（一錢五分）　焦穀芽（四錢）　土炒於朮（二錢）　棗仁（三錢）　肉桂（三分，去皮磨）　炙升麻（四分）　橘葉（三張）

二十三日診，腹脹不寐，脈反弦數，無疑木旺土衰，肝陰內虧所致。就證參脈，未敢驟補，此方暫服。

米飲炒制於術　歸身　茯苓　川鬱金　元米炒麥冬　赤豆（三十粒）　薑汁製半夏　白芍　藿香　淮牛膝　磨沖肉桂

二十五日診，中不勝濕，濕化為熱，其氣不得快利，以致腐谷少權，二便不暢，脈象動靜，以扶本為主，疏理為佐。拙方候政。

土炒制於術　歸身　大腹絨　茯神　益智　煨木香　白芍　泡炮姜　車前　肉桂

深思抑鬱，內滯蓄血，狂吐之後，肝失所養，氣機呆鈍，侮土作脹，診得脈象右弦左軟，可見下焦無火，津不上供也。當用金匱法。

炒西黨　炒熟地　川附　牛膝　丹皮　焦於朮　塊茯苓　肉桂　澤瀉　赤豆

狂失血後，脈絡空虛，其氣無依，喘逆日甚，脈數無力，脾胃不甚強健，大虛候也。當用甘溫納補法。

西黨參　炒熟地　茯神　紫石英　牛膝　制於術　炒杞子　棗仁　川附子　胡桃

復診，前擬溫補，病情脈象，未見進退，但元氣久虛，惟宜溫補，舍此無策。

西黨　熟地　麥冬　杞子　附子　於朮　五味　茯神　磁石　坎氣

服參方

人參　於朮　麥冬　五味　茯神　杞子　炙草

又複方，同前去坎氣，加胡桃肉。

狂吐蓄血，肋痞侮中，乃肝脾絡傷，惟恐腹滿。

川石斛　茯苓　鱉甲　鬱金　焦穀芽　炒蘇子　白芍　新會　厚朴　藕節

肝胃不和，並曾失血，顯系營衛受傷，只宜清理。

生白芍　川鬱金　茯苓　鉤鉤　姜皮　炒蘇子　石決明　新會　澤瀉

內蘊暑邪，咳痰帶血，六脈洪大不柔，補陰劑，不宜早服。

地骨皮　生米仁　丹皮　橘紅　冬瓜子　桑白皮　生蛤殼　知母　甘草　茅柴根


<h2>失音</h2>
咳逆咽痛音啞，脈象緊數，乃肺虛肝液虧也，甚為棘手。

川黃連　枇杷葉　橘白　人中白　知母　陳阿膠　紫菀　麥冬　生米仁　雞子黃（生沖）

腎水不能制火，必致剋金，陰精不能化氣，必致咳病燥，所以咳逆音啞，脈動無神，此木鬱水虧，虛火上炎之象。鄙擬滋納法，以視動靜。

青鹽炒熟地　牡蠣　川貝　川鬱金　云茯神　鹽水炒廣皮　淮膝　龜板　川百合　雞子黃

邪未透泄，音啞咽痛，為患未久，無所大害。

旋覆花　馬兜鈴　麻黃　象貝母　桑葉　紫菀茸　杏仁　桔梗　人中黃

接服方

紫菀　人中黃　牛膝　北沙參　桑葉　杏仁　生蛤殼　米仁　天花粉

咳嗆音啞，中虛木火爍金。

生耆　北沙參　橘紅　牛膝　川百合　丹皮　麥冬肉　紫菀　川貝　冬桑葉

咳沫音啞，中虛肺氣不清，宜輕劑疏理。

旋覆花　生米仁　枇杷葉　冬瓜子　知母　紫菀茸　炒蘇子　馬兜鈴　冬桑葉　橘紅

咳逆音啞，似屬陰虧火動，然脈象未見虛數，可見蘊邪未得清徹。宜輕劑和理。

鮮石斛　生蛤殼　麥冬　橘紅　川鬱金汁　紫菀茸　甜杏仁　川貝　兜鈴　鮮枇杷葉


<h2>肺痿</h2>
上膈及臂（膀）脹痛不仁，六脈弦數，坐臥不寧，此溫邪入絡，恐肺氣痿傷，須用清通法（近時稍有痰喘。）

旋覆花　羚羊角　法半夏　當歸　白蒺藜　橘葉　代赭石　川鬱金　炒蘇子　秦艽　生米仁　桑枝

絡不通氣，痹右胸肋高腫，右寸關脈大，恐肺氣痿傷，鄙擬通絡化痰佐理氣法，以圖鬆解（痰黑帶腥稍咳。）

旋覆花　枇杷葉　牛膝炭　當歸　鉤鉤　桑枝　炒蘇子　半夏曲　瓦愣子　橘葉　鬱金

咳嗆穢痰帶血，右脈弦數，由氣鬱絡傷，肺金受克，冬至節已近，須寬懷調理。

陳阿膠　丹參　米仁　麥冬肉　炒蘇子　藕節　北沙參　茜草　橘紅　枇杷葉　淮牛膝

患瘧時失於表理，肺氣不宣，膀痿咳血，延久不痊，表虛自汗，並神色光白，症屬肺痿，不宜過用涼劑（痰腥大失血。）

生耆　枇杷葉　橘紅　蛤粉炒阿膠　藕汁　米仁　淮牛膝　茜草　川百合　冬瓜子

吞食噎逆，痰喘動血，乃肝鬱刑金肺氣痿傷也。恐盛暑病劇，慎之慎之。

陳阿膠　甜杏仁　麥冬　冬桑葉　冬瓜子　茅根　生米仁　川貝母　橘紅　生蛤殼　枇杷葉

肺氣素虛，又感溫邪，身熱咳血，肺絡傷也。所以咯痰膠膩，六脈數大，正氣雖虛，溫補不合。

生洋參（一錢五分）　生米仁（四錢）　川百合（三錢）　茅柴根（四錢）　陳阿膠（二錢）　橘紅（一錢）　沙參（二錢）　枇杷葉（一錢五分，刷）　茜草（一錢）　淮膝炭（一錢五分）


<h2>虛勞</h2>
氣虛表弱，色脈少神，自汗屬泄，法當培本。

炙黃耆　茯神　白芍　地骨皮　牡蠣　紅棗　川石斛　棗仁　新會　女珍子　桑葉

表裡交虛，形衰脈弱，病經三載，須氣陰並補。

炙黃耆　茯神　山藥　麥冬肉　丹皮　熟地　棗仁　五味　女珍子　紅棗

食少痰多，火動不寐，診得六脈虛弦無力，可見氣陰俱不足也。健中保肺為主。

西黨參　陳阿膠　茯神　淮藥　麥冬肉　制於術　北沙參　棗仁　百合　橘白

類瘧兼嗆惡寒，脈軟表裡俱虛，非補無策。

黃耆　茯神　麥冬　白芍　桑葉　首烏　棗仁　橘紅　牡蠣　紅棗

失血後，喘咳業經一載，氣血俱虛，殊非輕渺。

熟地　北沙參　茯神　牡蠣　橘紅　丹皮　陳阿膠　棗仁　山藥

氣喘咳血，惡寒自汗，脈數腹痛，大便不結，不但營液內虧，肝胃亦困敗，均非佳境。

姑擬補土寧金法，以望奏效。

炙綿耆　淮山藥　茯神　菟絲　蛤粉炒阿膠　北沙參　牡蠣　湘蓮　枇杷葉

腎水不能制火，必致剋金，陰精不能化風，必致病燥，燥則癢，癢則咳，以致音啞嗌痛，脈動無神，此木鬱水虧，虛火上炎之象。鄙擬滋納，以視動靜。

青鹽炒熟地　牡蠣　川貝　川鬱金　云茯神　鹽水炒廣皮　淮膝　龜板　川百合　雞子黃（沖）

質弱火炎，牙痛口乾，六脈並不弦數，此係肝腎虛而不克輸津上供，不宜過投涼劑。

西黨參　阿膠　茯神　北沙參　青鹽　大熟地　丹皮　棗仁　麥冬肉

氣虧表弱，不時寒熱，營絡空虛，氣喘火升，六脈不甚有力，須氣陰兼顧。

真西黨　茯神　北沙參　麥冬　橘白　制於術　杞子　懷山藥　阿膠　青鹽

連進補劑，並不膈脹作痛，不但營液有虧，表陽亦不固，甚宜用重劑頻補，庶乎奏效。

西黨參　熟地　茯神　麥冬　牡蠣　北沙參　淮膝　棗仁　百合　水梨

失血兼精滑，肝腎虛損，筋拘而坐臥不寧，六脈細軟無力，屬下虛。而血不養肝，並泄自汗，此大虛候也。須重劑培補。

炙綿耆　茯神　麥冬　狗脊　杞子　大熟地　棗仁　五味　龍齒　鬱金（沖）

氣分不足，肝絡不和，以補氣養營調治（勞力，則食減，飢則左肋痛，腳麻頭痛。）

於朮　歸身　川斷　鉤鉤　香附　茯苓　白芍　法夏　杞子

丸方

西黨　歸身　川斷　茯苓　法夏　熟地　於朮　白芍　菟絲　木香　新會　炙草

肺腎兩虛，腰痛痰喘，飲食有限，宜補脾腎，保肺調理。

炙耆　於朮　五味　杞子　沙苑　烏賊骨　熟地　麥冬　歸身　杜沖　湘蓮　煅牡蠣

研末，用川石斛煎湯泛丸。

內傷兼少陽熱鬱，鼻衄及便溏帶血，陰陽絡俱傷，須省力調治。

生地炭　白芍　木香　米仁　澤瀉　炒丹皮　鱉甲　山藥　木瓜

中虛陰火不潛，六脈沉弱無力。

元生地　丹皮　茯苓　杞子　玉竹　山藥　澤瀉　萸肉　川柏　蘆根

素體陰虧，近兼咳逆，自汗脾泄，六脈虛數無力，陽本大虧。宜填納溫補，然無虞未許。

炙綿耆（二錢）　炒熟地（四錢）　杞子（二錢）　茯苓（二錢）　北五味（二錢）　沉香汁（三分）　真西黨（三錢）　制於術（二錢）　白芍（二錢）　棗仁（三錢）　干河車（一錢五分）

久嗽不止，多痰咽痛，及氣喘脈軟軟，舉動無力，不但陰虧中氣大虛也，均非吉兆。

制於術（二錢）　麥冬（二錢）　茯神（二錢）　甘杞子（二錢）　人中白（一錢）　大熟地（四錢）　五味（三分，炙）　橘白（一錢）　煅牡蠣（三錢）

久嗽中虛，多痰脾泄，津失供肺，音啞咽痛，此重候也。愈期未許。

制於術（二錢）　北沙參（二錢）　生米仁（四錢）　茯苓（二錢）　人中白（一錢）　淮山藥（二錢）　川百合（三錢）　白扁豆（二錢）　橘紅（一錢）　冬桑葉（一錢）

氣虛骨熱，營液成痰，筋骸不得舒展，以致腫潰膿水，艱於收口。已屬虛損，惟宜培本。

生耆（一錢五分）　熟地（四錢）　五味（炙，三分）　杞子（二錢）　五加皮（一錢）　炒棗仁（三錢）　歸身（二錢）　山藥（二錢）　麥冬（二錢）　川斷（一錢五分）　細桑枝（四錢，酒炒）

症屬虛損，莫作風濕。治從脾腎培補，以圖元旺病卻（並有遺泄。）

熟地　淮藥　歸身　狗脊　木瓜　於朮　杞子　川斷　杜仲　羊腎

膏滋方，去山藥、川斷、羊腎，加桑枝、胡桃、黨參、虎骨、龜板、白蜜、湘蓮粉收入。

中虛陰火不潛，多痰內熱，勞怯根苗，須省力服藥。

制首烏（三錢）　北沙參（二錢）　女珍（二錢）　橘紅（一錢）　制香附（三錢）　生綿耆（一錢五分）　歸身（一錢五分）　杜仲（三錢）　丹皮（一錢五分）　冬桑葉（一錢）


<h2>遺精</h2>
相火旺而兼濕熱下注，以致陽舉精泄，六脈弦滑。以滋清佐苦泄法。

鮮生地　蓮鬚　赤苓　丹皮　米仁　川柏　龜板　萆薢　澤瀉　甘草

精關不固，腰脊痿痛，六脈細軟無力。宜澀精溫補。

炒熟地　淮山藥　川斷　北五味　湘蓮肉　制於術　金櫻子　杜仲　白茯苓

丸方去金櫻，加黨參、狗脊、線魚膠、砂仁。

厥陰氣鬱，膈脹目昏，君火內迫，陰精屬泄，脈不柔軟，當用交心腎苦泄法（兼心悸過度，作肝火看，由用心服過補藥不效。）

川黃連　黑山梔　澤瀉　蓮鬚　柏子霜　法半夏　赤苓　鬱金　橘葉

坎離不交，驚恐自汗，近兼精滑，精氣神俱虧，脈空無力。須重劑頻補（足痿艱行）

炙耆（三錢）　五味（四分，炙）　茯神（二錢）　煅牡蠣（五錢）　川柏（一錢）　貢干（一兩）　熟地（八錢）　麥冬（三錢）　棗仁（三錢）　淮山藥（三錢）　湘蓮（七粒）

失血兼精滑，肝腎虛損，筋拘而坐臥不寧，六脈細軟無力，屬下虛而血不養肝。並泄自汗，此大虛候也，須重劑培補。

炙耆（二錢）　北五味子（四分）　茯神（二錢）　金狗脊（一錢五分）　甘杞子（二錢）　熟地（五錢）　麥冬肉（二錢）　棗仁（三錢）　煅龍齒（二錢）　川鬱金（一錢）

心腎不交，多夢遺泄，素有便血。宜黑歸脾調理。

制於術　茯神　金櫻子　麥冬肉　澤瀉　炒生地　棗仁　蓮鬚　北五味

丸方

西黨參　熟地　茯神　金櫻子　麥冬　龜板心　制於術　湘蓮　棗仁　五味肉　牡蠣　川柏　蜜丸。

咳血復萌，近兼遺泄，幸不脈數氣喘，想見陰分不致大虧，乃陰絡傷也。先理後補。

北沙參　陳阿膠　丹參　蓮鬚　花粉　麥冬肉　川百合　茜草　茯神

丸方

西黨　麥冬　茯神　白線膠　龜板　北沙參　熟地　五味　棗仁　煅牡蠣　湘蓮　丹皮　藕汁泛丸。

陰分不足，又兼濕火上衝，腦頂下陷，遺泄，督脈痿痛，清上納下治。

熟地　龜板　蓮鬚　石決明　首烏　川柏　茯苓　冬桑葉


<h2>淋濁</h2>
中氣不足，便濁下注，以四君攝精治。

真西黨　茯神　牡蠣　北五味　炙草　淮山藥　萆薢　牛膝　炒白芍

又丸方，即前方加於朮、米仁，湘蓮肉。

久濁元虛，六脈無力，健中升清，自然安適。

制於術　萆薢　生米仁　牡蠣　冬瓜子　赤苓　澤瀉　沙蒺藜　山藥　甘草梢

脾腎兩虛，腰痛便濁，未免費心太過，君火下陷，但此患久纏命門，陽氣不攝，以致上脈沉弱，大便溏薄。擬補中益氣合滋腎法（服過大黃數兩未效。）

真西黨　熟地　茯神　肉桂　炙草　制於術　升麻　棗仁　萆薢　湘蓮

丸方，去萆薢，加五味、金櫻子、阿膠，搗丸。

誤服藥酒，熱注膀胱，小便下濁，久延不痊，煩渴肉削。診得六脈並不弦數。茲用補中益氣加減法。

西黨參　熟地　麥冬　萆薢　升麻　蘆根　制於術　茯神　五味　牡蠣　湘蓮

便濁腰痛，督脈受傷，以固精補氣治。

大熟地　金櫻子　川斷　龍骨　淨歸身　芡實　狗脊　杜仲

久濁不止，腎部痿痛，分清溫潤治。

西黨參　川萆薢　淡蓯蓉　杜仲　生歸身　大熟地　赤茯苓　沙蒺藜　牡蠣　湘蓮肉

尿血兼濁，頻解溺痛，左肋不和，恐有蓄血，此方暫服。

川連　萆薢　瓦楞子　甘草　歸鬚　赤苓　元胡索

便濁久纏，濕火下注也。升清分利治。

元生地　川萆薢　炙升麻　赤苓　蓮鬚　丹皮　甘草梢　生米仁　澤瀉


<h2>尿血</h2>
膈脹尿血，由厥陰氣鬱，膀胱絡傷也。暫用破瘀導下法。

川連　制軍　川鬱金　澤瀉　甘草梢　赤苓　歸鬚　延胡索　蔞皮　琥珀屑

接服方

萆薢　淡苓　牛膝炭　澤瀉　生藕　赤苓　丹皮　生米仁　蓮鬚

腹膨便溺，下注尿血，由肝經熱鬱，膀胱絡傷也。先宜疏滯，然後培補奏效。（女）

川黃連　當歸鬚　赤芍　車前　枳殼　制生軍　牛膝炭　赤苓　澤瀉　新絳屑

接服方

生於術　琥珀屑　赤苓　澤瀉　荷蒂　生米仁　川鬱金　萆薢　生草

濕熱傷絡，曾下尿血，神色萎黃。當用健中分理（年六七歲，飲食少，溺時作痛，虛治一童年六七歲，尿血，苦痛，元旺，投川連大黃）

生於術　赤苓　澤瀉　牡丹皮　冬瓜子　生米仁　萆薢　川柏　生甘草

尿血兼濁，頻解溺痛，左肋不和。恐有蓄血，此方暫服。

川連　萆薢　瓦楞子　甘草　歸鬚　赤苓　元胡索

心火內迫，膀胱絡傷，以致尿血。

生洋參　元生地　丹參　血餘灰　萆薢　大麥冬　牡丹皮　茯神　琥珀屑

尿血溺痛，久延不痊，六脈無力。須標本兼顧。

西黨參　炒丹皮　萆薢　炒阿膠　湖藕　雲茯苓　炒杞子　升麻　甘草梢

尿血久纏，腰腹作痛，屢投利劑，氣陷傷津，以致精神委頓，六脈細軟。若不升清培補，恐交秋病劇。

西黨參　赤茯神　升麻　沙苑　木香　制於術　甘草梢　杞子　萆薢　藕節


<h2>小便閉癃</h2>
外症已愈，小溲仍然不爽，脈象亦未柔軟，大補不宜（陰囊潰爛。）

生洋參　丹皮　萆薢　龜板　甘草梢　制首烏　赤苓　米仁　蓮鬚

命門氣虧，兼之中虛氣陷，清氣不升，小便溺塞，診得六脈沉弱，所以涼劑不宜多服。

西黨參　升麻　菟絲子　萆薢　琥珀屑　制於術　赤苓　甘草梢　澤瀉

濕火下注，小便溺痛，六脈弦緊。須用分清導下法，方許奏效。

錦紋　蓮鬚　萆薢　牛膝　甘草梢　川連　歸鬚　澤瀉　赤苓　冬瓜子

頻解溺痛，左脈細軟，乃少陰虧而膀胱挾熱也。以滋腎法。

熟地（四錢）　升麻（四分，炙）　赤茯苓（二錢）　川柏（一錢）　生甘草（四分）　肉桂（四分）　萆薢（一錢五分）　柏子霜（一錢五分）　丹皮（一錢五分）　琥珀屑（三分，研沖）

<script src='https://williamkpchan.github.io/LibDocs/readbook.js'></script>
</pre></body></html>