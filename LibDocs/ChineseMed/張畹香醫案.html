<base target="_blank"><html><head><title>張畹香醫案</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1" />
<link rel="stylesheet" href="https://williamkpchan.github.io/maincss.css">
<script src="https://ajax.googleapis.com/ajax/libs/jquery/1.5/jquery.js"></script>
<script src="https://williamkpchan.github.io/lazyload.min.js"></script>
<script src='https://williamkpchan.github.io/mainscript.js'></script>
<script src="https://williamkpchan.github.io/commonfunctions.js"></script>
<script>
  var showTopicNumber = true;
  var topicEnd = "<br>";
  var bookid = "張畹香醫案"
  var markerName = "h2"
</script>
<style>
body{width:80%;margin-left: 10%; font-size:24px;}
h1, h2 {color: gold;}
strong {color: orange;}
img {max-width:90%; display: inline-block; margin-top: 2%;margin-bottom: 1%; border-radius:3px;}
</style></head><body onkeypress="chkKey()"><center>
<h1>張畹香醫案</h1>
<a href="#mustWatch" class="red goldbs" target="_self">Must Watch!</a><br><br>
<div id="toc"></div></center><br><br>
<div id="mustWatch"><center><span class="red">MustWatch</span></center><br></div>
<pre><br><br>

<h2><span class="orange">作者</span></h2>
作者 張畹香 朝代 清 年份 公元1644年至公元1911年 底本 《中國醫學大成·張畹香醫案》，1936年上海大東書局印行

<h2>卷上</h2>
冬溫十四日，身似涼，脈仍大有數意，而久按無力，是屬邪減退，舌亦滑潤，尚灰，兩邊黃，面紅，目白紅色，口舌自覺燥，仍屬肝肺之餘熱未淨也。
查溫病，古有葳蕤湯，其意首存津液也。

此症病中經，至未經通走，故致肝熱而作驚多怒，湯中有白薇，能定驚涼血，擬以治此。
生玉竹 三錢 北沙參 三錢 炒麥冬 三錢 白薇 三錢 炒丹皮 三錢 象貝母 三錢 陳皮 一錢 焦山梔 三錢 茯苓 四錢 連翹 三錢 冬桑葉 二錢 金銀花 二錢 竹肉 一丸 


如時昏時清，當去白薇，加砂殼 一錢半 以運濕舒肝，以素體有濕多郁也。
大便以增液而解，可知其沸陰之熱，精液得滋潤，必不以苦寒而燥之也。
診脈左手已細軟，右關已大去而尚有數象，舌苔尚黑燥。

然有脫象，喉舌尚燥，再當遵《條辨》法，養其肺陰，用清燥湯。
北沙參 八錢 麥冬 五錢 根生地 六錢 生白芍 三錢 陳皮 一錢 知母 三錢 天花粉 三錢 象貝母 五錢 生穀芽 五錢 羚羊角 三錢，先煎 元參 三錢 冬桑葉 一錢半 


溫邪先里解，而後出表，故能出汗且多㾦，是夾濕之體，肌肝尚蒸蒸然，舌苔仍黑，惟較前減，再當增液托邪，加以開肺，助之出表而全解。
地骨皮 四錢 茯苓皮 五錢 黃芩 三錢，酒炒 北沙參 六錢 麥冬 三錢，連心 元參 三錢 根生地 五錢 桔梗 二錢 連翹 四錢 羚羊角 二錢，另包先煎 象貝母 五錢 金銀花 三錢 蟬蛻 一錢半 


兩太陽與腰痛，稍有咳嗽喉啞痛，脈左關反大，而舌苔燥，當用從症不從脈法。
杏仁 三錢 蘇薄荷 二錢半，淨葉 冬桑葉 二錢半 象貝母 三錢 桔梗 二錢 生甘草 一錢半 射干 一錢半 麥冬 三錢 連翹 三錢 酒黃芩 一錢半 枳殼 一錢半 竹葉 二十四片 


厥陰瘧已止，停藥又起，左手虛，再以何人法。
制首烏 六錢 文黨參 三錢 炙鱉甲 五錢 青蒿梗 三錢 炮薑炭 一錢 冬桑葉 一錢半 煅牡蠣 五錢 當歸 三錢 桂枝 一錢 炙甘草 一錢半 炒白芍 三錢 


諸筋骨痛，咳嗽，無味，脈澀，當滋血息風。
大生地 六錢 當歸 三錢 丹參 四錢 川續斷 三錢 甘杞子 三錢 冬桑葉 一錢半 炒白芍 二錢 生牡蠣 五錢 陽春砂 八分，同煎 陳皮 八分 


痛瘥而作瀉，胃不開，舌尚黃，脈左手關尚弦，再以肝法建中湯法。
當歸 三錢 川楝子 三錢 桂枝 一錢半 酒元胡 一錢半 炒白芍 四錢 清炙甘 一錢半 川續斷 三錢 制香附 三錢 川石斛 三錢 陳皮 八分 礬半夏 三錢 荷葉 一角 

寒熱往來，出汗已有四個月，脈弦細，此屬肝虛。

當用清骨散。
青蒿梗 三錢 炙鱉甲 五錢 生地 六錢 當歸 三錢 地骨皮 四錢 銀胡 一錢半 秦艽 一錢半 生牡蠣 五錢 川石斛 三錢 新會皮 八分 

氣急是老病，今傷風半個月，自然氣愈急，咳嗽無痰，脈左手大，右手弱，尚身熱頭痛。

擬清金平木法。
蘇薄荷 一錢半 杏仁 三錢 連翹 三錢 生甘草 一錢半 杏梗 三錢 象貝 三錢 冬桑葉 一錢半 生牡蠣 五錢 陽春砂 八分，同煎 麥冬 三錢 陳皮 八分 竹葉 卅片 


外感後，諸恙皆去，胃亦開，再益其陰。
大生地 六錢 歸身 三錢 續斷 三錢 川石斛 三錢 甘杞子 三錢 新會皮 八分 炒白芍 三錢 丹參 三錢 茯苓 三錢 制狗脊 三錢 


風木乘脾，口燥背冷腹痛，氣急咳嗽，總屬肝也。
當歸 三錢 生白芍 五錢 桂枝 一錢半 清炙甘 一錢半 冬桑葉 一錢半 生牡蠣 五錢 澤瀉 三錢 陽春砂 八分，同煎 生茅朮 一錢半 制香附 三錢 陳皮 八分 乾荷葉 一角 


書以傷風不忌油膩，每致耳聾，又年未四旬，從無虛致耳聾之事，耳病有四條，彼動云虛者，不知醫也。
滾痰丸 三錢，同煎 滑石 三錢 冬桑葉 一錢半 杏仁 三錢 象貝 三錢 橘紅 八分 桔梗 二錢 刺蒺藜 三錢，炒 薄荷梗 三錢 川石菖蒲 八分 竹葉 三十片 


外感夾肝，身已涼，胃不開，甘寒法。
杏仁 三錢 麥冬 三錢 生甘草 一錢半 桔梗 二錢 生穀芽 四錢 陽春砂 八分同煎 生牡蠣 五錢 象貝 三錢 陳皮 八分 冬桑葉 一錢半 乾荷葉 一角 


痛瘥，大便已解，診右寸起徐弱，再以前法。
熟地　當歸 三錢 甘杞子 三錢 淡附子 一錢半 桂枝 一錢半 生白芍 三錢 續斷 三錢 制香附 三錢 陽春砂 八分，沖 懷牛膝 三錢 桂圓肉 十四枚 

身涼後，尚舌黃，口渴，小溲短，氣急，是餘邪化火。

惟諸筋作痛，是屬辛勞之業，病後血虛，故而致作痛。
羚羊角 二錢，先煎 杏仁 三錢 象貝 三錢 桔梗 三錢 續斷 三錢 根生地 五錢 陳皮 八分 冬桑葉 一錢半 生甘草 一錢半 栝蔞皮 三錢 生穀芽 四錢 竹肉 一丸 


身涼後，尚舌黃厚，大便不解，口渴咳痰，再當泄其風熱。
羚羊角 二錢先煎 杏仁 三錢 枳殼 一錢半 栝蔞仁 八錢 象貝 三錢 陳皮 八分 桔梗 二錢 川鬱金 一錢半 冬桑葉 一錢半 焦山梔 三錢 竹肉 一丸 


背冷氣急，腰痛舌黃，口燥，有汗，脈浮弦大，當屬少陽經感風。
蘇薄荷 一錢半，淨葉 羌活 一錢半 黃酒芩 二錢 杏仁 三錢 桂枝 一錢 清炙甘 一錢 姜半夏 二錢 陳皮 八分 連翹 三錢 焦山梔 三錢 荷葉 一角 


少陽症，身已涼，舌黃，口渴，咳嗽，痰厚，諸筋尚痛，脈平，當祛餘風熱。
羚羊角 一錢半，先煎 天花粉 三錢 生白芍 三錢 生穀芽 四錢 陳皮 八分 象貝 三錢 冬桑葉 一錢半 續斷 三錢 杏仁 三錢 陽春砂 八分，同煎 荷葉 一角 


胸中痛兼及腰間，作嘔黃水作苦，已有一月，診脈弦細，咳嗽寒熱，此屬少陽厥陰之合病。
當歸 三錢 川楝子 三錢 酒元胡 一錢半 桂枝 一錢半 炒川連 八分 半夏曲 三錢 陳皮 八分 真降香 一錢 生香附 一錢半 杏仁 三錢 冬桑葉 一錢半 生薑 二片 

丁家沿之病，業將就痊，是知其病中走經，故用逍遙散法，而發疹出汗而解矣。

若不從此著眼，勢必發狂，否則身熱至百餘日，而變幻叢生，為不治矣。
所以學醫，總須多讀書，多看各家書籍，自然腹中淵博，胸有準繩。
今將現在滋肺托邪，為前後調治之的方。
特從尊處一轉，祈閱後仍付原人寄去為望，專此字達，並候在茲賢弟日安不一。

兄畹香頓首。
暑濕入肝，用藥胸痛作嘔皆去，而今日上午作冷作熱，出汗口渴，氣急舌黃，左手弦細，右手弦數。
又以兩尺空大，因詢經事，再三詢問，始知已至五日，今日已止，則似瘧非瘧，夢多昏話，口苦，皆熱入血室之症矣。
是怕為纏綿之兆，為多變幻之症矣。

茲姑用逍遙散，復以暑法，為內外雙解之法程。
柴胡 一錢半 薄荷 一錢半 當歸 三錢 炒白芍 三錢 川楝子 三錢 酒元胡 一錢半 益元散 三錢 杏仁 三錢 麥冬 三錢 連翹 三錢 金銀花 三錢 竹肉 一丸 

診脈已大起，惟全澀，澀屬血虛，惟舌稍黃，且有肝氣。

擬滋補肝陰氣分復入舒肝。
大生地 一兩 當歸 三錢 續斷 三錢 制狗脊 三錢 真龜膠 三錢，烊沖 甘杞子 三錢 炒杜仲 三錢 建石斛 三錢 陽春砂 八分，研煎 懷山藥 四錢 新會皮 八分 桂圓肉 十枚 

產後又溫邪後，脈左手小且調，是屬吉象。

惟有數意，寐回冷汗，耳響，皆虛也。
生地 八錢 地骨皮 四錢 當歸 三錢 炒白芍 三錢 川石斛 三錢 新會皮 八分 黑穭豆皮 四錢 生牡蠣 四錢 炙龜板 三錢 生穀芽 四錢 荷葉 一角 

產後病外感，愈後迄今，五個月期未至，述飲食起居均好，脈亦右手好，左手沉小。

虛是屬肝血之虛，當調其肝。
熟地 八錢 當歸 三錢 烏鰂骨 三錢 酒炒白薇 三錢 茜草 一錢半 續斷 三錢 甘杞子 三錢，炒 煅牡蠣 五錢 炮薑炭 五分 炒杜仲 三錢 


外感後，左手已靜，右手尚大，舌黃未去，面頭上有熱細瘰，肺主皮毛，頭為諸陽之首，當責肺分之濕熱，再擬清養肺陰法。
北沙參 六錢 麥冬 三錢 生地 五錢 生苡仁 六錢 象貝 三錢 炒丹皮 三錢 茯苓 三錢 百合 三錢 陳皮 八分 地骨皮 三錢 連翹 三錢 竹葉 二十片 

日發熱出汗，稍覺有冷，而病者不覺，總當以肺熱論。
至發作有時，熱後出汗身涼，是寒熱分明，當從瘧治，第日發舌薄，即瘧亦在肺分，不必用柴胡少陽法也。
惟純熱無寒，謂之癉瘧，當用白虎湯。
若稍有寒，則桂枝白虎。

茲姑減一等法，仍擬肺法，以蔻殼白芥子易桂枝可耳。
杏仁 三錢 連翹 三錢 生薏仁 五錢 知母 三錢 六一散 三錢 白芥子 一錢半 白蔻殼 一錢 象貝 三錢 通草 一錢半 焦山梔 三錢 竹葉 三十片 

初起身熱，至今八日，面紅頭痛，口渴，舌黃滑，小便赤短，解時大便如水隨出，診脈左手數大，右亦然，而脾尤覺大，當屬冬溫，冬溫用三焦法。
至左脅與背筋掣，與左邊頭尤痛，是素有肝氣，此時由外感帶起。

又溫病往往有大便作瀉，乃肺移熱於大腸，由濕體之故，並非挾熱下利。
薄荷 一錢半 杏仁 三錢 白蔻仁 八分，沖 象貝 五錢 栝蔞皮 三錢 桔梗 一錢半 酒黃芩 三錢 厚朴 一錢 連翹 三錢 茯苓 四錢 陳皮 八分 桑葉 一錢半 


暑濕從無大便攻瀉之理，此症患經二十餘日，歷服枳殼蔞仁多劑，昨日又以制軍，致舌苔雪花呃逆，昨用益陰固脾，瀉瘥呃減，惟舌尚雪花，若胃口日開無礙，脈仍弦，再擬復脈加減。
生地炭 六錢 炒白芍 三錢 炒麥冬 三錢 清炙甘 三錢，勿少 懷山藥 五錢 陽春砂 八分，同煎 旋覆花 三錢，包煎 陳皮 一錢 炙龜板 四錢 廣木香 一錢 生苡仁 六錢 紅棗 七枚 


暑濕誤下，致舌雪花，口燥甚，大便已止，呃已去，出冷汗，脈左手已小，右手尚大，再以前法。
真大生地 六錢 生白芍 五錢 麥冬 五錢 清炙甘 三錢，勿少 地骨皮 四錢 陳皮 一錢半 陽春砂 八分，同煎 炙龜板 四錢 黑穭豆皮 五錢 生牡蠣 五錢 澤瀉 三錢 

瘧後或間日，或日日，已兩個月，熱轉輕有汗，汗後又冷，汗後嗜臥，轉側身重，舌白苔滑，或有時黃滑，口燥不能飲，飲後嘔黃水，噯風，腹痛，口味淡且滯，胃久不開，診脈皆滯緩，熱時之數不作憑。

此屬太陰經濕瘧，為日已久，且在秋中，擬溫劫濕邪。

葉氏方。
焦茅朮 三錢 草果仁 六分 檳榔 一錢 製半夏 五錢 藿香 二錢 炒乾姜 八分 白芥子 一錢半 厚朴 一錢半 陳皮 八分 桂枝 八分 鮮老薑 二片，泡 


患肚癰後致弱，所以脈虛小之至，嗣後逢吃力，必咳嗽失血，又腰足骨痠，是可知肝腎陰分至虛。
熟地 六錢 炙龜板 四錢 當歸 三錢 續斷 三錢 北五味 一錢，搗碎 炒杜仲 三錢 炮薑炭 一錢 建石斛 三錢 新會皮 八分 制狗脊 三錢 


肝病脹均差，而如崩亦減而帶甚，脈仍弦數，再以調肝。
大生地 六錢 當歸 三錢 生白芍 三錢 川楝子 三錢 酒元胡 一錢半 生牡蠣 六錢 炒丹皮 三錢 澤瀉 三錢 陽春砂 八分，同煎 石葦 五錢 


久咳痰臭氣急，口味甜，小溲紅，診脈弦大，當屬肺分風熱。
羚羊角 二錢，先煎 苦杏仁 三錢 象貝 三錢 桔梗 一錢半 橘紅 八分 冬桑葉 一錢半 連翹 三錢 焦山梔 三錢 栝蔞皮 三錢 蘇薄荷葉 一錢半 竹葉 三十片 


久嗽，用藥臭痰已瘥，口味尚甜，脈尚弦而已小，再以甘寒。
羚羊角 二錢，先煎 元參 五錢 根生地 六錢 桔梗 三錢 麥冬 三錢 生甘草 一錢半 冬桑葉 一錢半 象貝 三錢 枳殼 一錢半 焦山梔 三錢 竹肉 一丸 


久嗽夾有肝氣，今又外感，舌黃胃不開，怕冷，氣塞，再以金木法。
杏仁 三錢 麥冬 三錢 生甘草 一錢半 桔梗 二錢 白蔻殼 一錢 冬桑葉 一錢 生牡蠣 五錢 羚羊角 一錢半，先煎 陽春砂 八分，同煎 生穀芽 四錢 半夏曲 二錢 陳皮 八分 


上焦肺脹，已有一年，咳嗽痰少，口渴，舌黃，大便痛瀉，小溲少，脈弦細，當治上焦。
栝蔞皮 八錢 枳殼 一錢半 桔梗 三錢 象貝 三錢 陳皮 八分 冬桑葉 一錢半 生苡仁 六錢 茯苓皮 六錢 連翹 三錢 淡黃芩 三錢 薄荷葉 一錢半 竹葉 三十片 


去年三月間，忽然失紅，至今則有咳嗽，昨日寒熱，咳嗽而不失血，右脅痛，當用清金平木法。
杏仁 三錢 象貝 三錢 白蔻殼 一錢 桔梗 二錢 冬桑葉 一錢半 生牡蠣 五錢 陽春砂 八分，同煎 麥冬 三錢 生玉竹 三錢 陳皮 八分 竹葉 二十四片 


產甫滿月，即發乾咳，至今半載，咳嗽未去，喉啞，盜汗，氣急，小溲熱，少寐，胃不開，舌黃，診右手甚虛，左手弦數，當屬肝風之妨肺。
大生地 六錢 生白芍 三錢 歸身 三錢 生牡蠣 五錢 陽春砂 八分，沖 半夏曲 二錢 陳皮 八分 澤瀉 二錢 甘杞子 三錢 冬桑葉 一錢半 

動則氣喘，屬腎虛，煙氣亦咳喘，屬肺分氣衝，脈弦細是肝沖。

大抵肝腎之氣衝肺，而肺氣亦虛。
文元黨 四錢 焦冬朮 三錢 礬半夏 三錢 陳皮 八分 酒炒熟地 六錢 紫石英 三錢 當歸 三錢 煅牡蠣 四錢 炮姜 八分 五北味 一錢，搗碎 

所云刀譜中一方，其用玉竹、黃耆、龍眼肉熬膏，代蜜為丸，為壯筋骨補氣血之用。
觀藥品和平，大抵黃耆補表氣，龍眼肉補肝血，以玉竹為君者，玉竹有黃老之名，久服可仙，本草稱其益氣生津，功能不減人參，惟須多多益善耳。

於足下體質，洵屬有益之至，惟鄙見欲其速效，若再加入熟地一斤，當歸一斤，川續斷一斤，於筋骨更有裨益，合否乞酌之。

肝痛已瘥，左脈尚弦數，述患經一年，曾經期至如崩，現尚早而如崩，腹中痛而脹，口渴，是可知其血之熱而不攝。
當歸 三錢 川楝子 三錢 酒元胡 一錢半 生牡蠣 六錢 炒丹皮 三錢 生白芍 三錢 陽春砂 八分，同煎 澤瀉 三錢 茺蔚子 五錢 焦梔子 三錢 烏鰂骨 三錢 


咳嗽背冷，身上覺脹，脈弦浮，舌淨，當屬肺脹，用上焦法。
薄荷葉 一錢半 杏仁 三錢 栝蔞皮 五錢 白蔻殼 一錢 枳殼 二錢 桔梗 三錢 象貝 三錢 冬桑葉 一錢半 連翹 三錢 陳皮 一錢 竹葉 三十片 


久嗽舌黃，脈弦數，氣急發熱，當屬傷風帶起肝氣，又有重感。
薄荷葉 一錢半 白蔻殼 一錢 杏仁 三錢 瓜皮 三錢 連翹 三錢 象貝 三錢 生甘草 一錢 桔梗 三錢 冬桑葉 一錢半 刺蒺藜 三錢，炒 陳皮 八分 竹肉 一丸 

肝鬱氣急，曾經音啞，吐紫血而愈。

茲又氣急，先天癸至，周身又有風餅，是病屬肝氣風之升，據書當先通經水。
丹參 五錢 當歸 三錢 茺蔚子 五錢 赤芍 二錢 川楝子 三錢 酒元胡 一錢半 降真香 一錢半 冬桑葉 一錢半 刺蒺藜 三錢，炒 炒丹皮 三錢 


外感後用下法，大便已解，雖舌黃未去，而知味不渴，是內邪亦去其大半，乃耳脹腳手不能動，動則痛不可忍，是固產後血分之虛，帶起肝風。
根生地 六錢 當歸 三錢 續斷 三錢 丹參 四錢 羚羊角 二錢，先煎 桂枝 一錢半 刺蒺藜 三錢，炒 片薑黃 三錢 生白芍 三錢 宣木瓜 三錢 嫩桑枝 一尺 


大流鼻衄，甚至成桶，今已止而面色痿白，耳響，兩太陽痛，腰痠，舌黃，脈弦細，當用甘寒肺金。
根生地 八錢 元參 五錢 麥冬 三錢 象貝 三錢 炒丹皮 三錢 山茶花 三錢 生甘草 一錢半 桔梗 二錢 北沙參 五錢 生穀芽 四錢 竹葉 二十片 


又外感，脈弦細，仍屬少陽症，已有三日。
柴胡 一錢半 酒黃芩 三錢 杏仁 三錢 半夏曲 二錢 陳皮 八分 冬桑葉 一錢半 炒川連 八分 川鬱金 一錢半 生香附 一錢半 枳殼 一錢半 連翹 三錢 荷葉 一角 


兩耳停痛且聾，而又痛響作瀉，以肝膽法，耳痛已去，惟尚流膿，即腹痛亦去，而口渴作響，改為水瀉，脈尚弦，再以風木法。
當歸 三錢 生白芍 三錢 桂枝 一錢 清炙甘 二錢 廣木香 一錢 焦茅朮 一錢半 冬桑葉 一錢半 宣木瓜 三錢 澤瀉 三錢 生牡蠣 五錢 生苡仁 五錢 

十八齡咳嗽失紅，已有兩年，寒熱已有十月，舌黃，咽中曾經艾炙，肋痛腹中痛瀉診脈浮弦小數。

大抵五月間起病，初時由於暑風濕熱，久則傳入厥陰，清金平木法。
杏仁 三錢 桔梗 三錢 象貝 三錢 生牡蠣 五錢 陽春砂 八分，沖 青蒿梗 三錢 炙鱉甲 五錢 六一散 四錢 冬桑葉 一錢半 生苡仁 五錢 通草 一錢半 竹葉 三十片 


氣衝咳嗽吐痰，逢酒煙則甚，總屬肝腎之虛氣上衝也。
熟地炭 八錢 當歸 三錢 淡附片 一錢半 炮薑炭 一錢 紫石英 三錢 五味子 二錢，搗碎 清炙草 一錢半 煅磁石 三錢 甘杞子 三錢 炒補骨脂 三錢 核桃肉 二枚 

胃中痛先流涎，嘔清水味酸，每發如此。

現尚不發，惟噯氣，舌白燥，胃不開，診脈沉澀，法當滋肝舒氣。
生地炭 六錢 當歸 三錢 制香附 三錢 廣木香 一錢 炮薑炭 一錢 清炙甘 一錢半 懷牛膝 三錢 炒半夏曲 三錢 陳皮 八分 甘杞子炭 三錢 生薑 二片 紅棗 七枚 


作瀉已有四個月，舌黃，口微渴，腹響，診脈平，小溲如常，是當調其脾胃。
生冬朮 三錢 茯苓 三錢 廣木香 一錢 半夏曲 三錢 陳皮 八分 清炙甘 一錢半 澤瀉 三錢 陽春砂 八分，沖 焦梔子 三錢 生苡仁 五錢 荷葉 一角 


傷風后帶起陰虛，當用甘寒，兼息肝風。
杏仁 三錢 根生地 六錢 麥冬 三錢 生牡蠣 五錢 陽春砂 八分，同煎 續斷 三錢 象貝 三錢 桔梗 二錢 冬桑葉 一錢半 生甘草 一錢半 羚羊角 一錢半，先煎 竹肉 一丸 

冬溫十二日，舌中間灰色，兩邊白滑 是濕體故滑， 大便作瀉，喉痛，述口舌燥，是仍在肺陰，怕熱而不寒，可用甘寒法，手牽動，足筋痛，易於發怒，是仍屬肝風之動，舌尖紅，是心經之虛熱。
最怕作蒙，查清金可以制木，而肺與心同為上焦，再擬生津去熱，復入利水之藥，小溲清長，其病自愈矣。

又脈沉大而滯，是濕體之象，數屬化熱，而大屬陽脈，於病不悖，若小溲一長，其從無汗泄者，即可得汗而解。
北沙參 六錢 麥冬 三錢 羚羊角 二錢，先煎 連翹 三錢 炒丹皮 三錢 焦梔子 三錢 茯苓 四錢 生苡仁 四錢 象貝 五錢 陳皮 八分 冬桑葉 一錢半 燈心 一丸 


寒熱出冷汗，咳嗽痰紅，腹痛響瀉，兩腕腰痛，自正月至今，當屬肝風之射肺失紅。
青蒿梗 三錢 炙鱉甲 五錢 當歸 三錢 炒白芍 三錢 地骨皮 四錢 炙甘草 一錢半 桂枝 八分 生牡蠣 六錢 冬桑葉 一錢半 生地 五錢 續斷 三錢 

正月二十六日起，寒熱咳嗽痰紅，脈弦細，舌白，口渴，氣急。
此屬風溫失紅 三月初一日 

元參 五錢 根生地 六錢 麥冬 三錢 羚羊角 一錢半，先煎 山茶花 三錢 象貝 三錢 桔梗 三錢 冬桑葉 一錢半 橘紅 八分 連翹 三錢 薄荷 一錢半 竹葉 三十片 


風溫十天，咳嗽作瀉，腹痛，舌黃口渴，脈弦數，是已化火，尚冷作熱，當表裡均解。
薄荷葉 一錢半 杏仁 三錢 淡黃芩 三錢 生白芍 三錢 生甘草 一錢半 生苡仁 六錢 象貝 三錢 桔梗 二錢 連翹 三錢 枳殼 一錢半 羚羊角 一錢半，先煎 竹肉 一丸 


初時喉痛，作冷作熱，已有十日，欲嘔胸肋痛，咳嗽，尚無汗出，脈弦細，舌黃，是少陽經感風熱，當用逍遙散。
薄荷葉 一錢半 柴胡 一錢半 歸鬚 三錢 赤芍 二錢 桂枝 八分 冬桑葉 一錢半 杏仁 三錢 川鬱金 一錢半 生香附 一錢半 降香 一錢 荷葉 一角 


風溫後又感風邪，致作冷出汗，舌白，脈弦，再當甘寒。
杏仁 三錢 象貝 三錢 冬桑葉 一錢半 麥冬 三錢 桔梗 二錢 生甘草 一錢 陽春砂 八分，同煎 白蔻殼 一錢 根生地 五錢 陳皮 八分 竹葉 二十四片 


外感後帶起肝風，虛頭暈。
生地 六錢 當歸 三錢 炒白芍 三錢 懷山藥 三錢 生石決明 五錢 煨天麻 一錢半 冬桑葉 一錢半 半夏曲 一錢半 陳皮 八分 續斷 三錢 荷葉 一角 


風溫後，邪已淨，惟胃不開，稍有咳痰，兩脈甚虛。
北沙參 五錢 麥冬 三錢 生地 五錢 生白芍 三錢 象貝 三錢 新會皮 八分 生穀芽 四錢 茯神 三錢 冬桑葉 一錢半 清炙甘草 一錢 乾荷葉 一角 


腹腰作痛，期早而多如崩狀，脈弦大，當調其肝。
大生地 六錢 當歸 三錢 川楝子 三錢 炒小茴香 一錢半 酒元胡 一錢半 烏鰂骨 三錢 白薇 三錢 茺蔚子 五錢 續斷 三錢 制香附 三錢 


身已涼，大便已解而不暢，惟咳嗽與痰氣急，咳時肋尚痛，舌苔尚黃厚，口燥而不渴，六脈弦小數，多夢話，再當涼肝息風。
根生地 五錢 生白芍 三錢 羚羊角 二錢，先煎 冬桑葉 一錢半 生牡蠣 五錢 炙鱉甲 五錢 當歸 三錢 象貝 三錢 陳皮 八分 陽春砂 八分，同煎 柏子仁 四錢 竹肉 一丸 


身熱三日，出冷汗，咳嗽有痰，胃不開，口燥頭眩，診脈弦，當用甘寒。
根生地 六錢 麥冬 三錢 地骨皮 四錢 生穀芽 四錢 象貝 三錢 桔梗 二錢 生甘草 一錢 生石決明 五錢 冬桑葉 一錢半 新會皮 八分 續斷 三錢 竹葉 二十四片 


胃痛大瘥且能食，而痛在右肋，診左手尚弦，右手已虛，厥陰大瘧後致此，是當再以清肝法。
當歸 三錢 川楝子 三錢 酒元胡 一錢半 炙鱉甲 五錢 青蒿梗 三錢 軟柴胡 一錢半 炒白芍 三錢 茯神 三錢 礬半夏 三錢 陳皮 八分 制香附 三錢 荷葉 一角 

久經失紅，咳嗽右肋痛，總怕失紅復起，少寐即血分之虛，脈弦細，再當清金潤肺。

大抵勞力持重之體，未有不虛者。
生玉竹 五錢 大生地 八錢 生白芍 三錢 冬桑葉 一錢半 象貝 三錢 陳皮 八分 炒丹皮 三錢 麥冬 三錢 生牡蠣 五錢 軟柴胡梢 一錢半 

咳嗽失紅，雖從去年發作，然昨診六脈弦數，決其出於肺臟。
今日述胃不開，逢食即吐，不能起床，勢必夾有風溫。

擬再用風溫失紅例治。
元參 五錢 根生地 六錢 麥冬 三錢 山茶花 三錢 冬桑葉 三錢 炙甘草 一錢半 絲瓜絡 三錢 


自七月間起病，初時間日，今成兩發，小溲赤，足酸，腹中痛，肋痛，診脈弦細，當屬厥陰大瘧。
青蒿根 三錢 炙鱉甲 五錢 當歸 三錢 制首烏 六錢 煅牡蠣 五錢 青皮 一錢半 半夏曲 三錢 陳皮 八分 桂枝 一錢 炒白芍 三錢 清炙甘草 一錢半 


夜多盜汗，舌黃滑，大便溏，胃亦不開，診脈弦小數，當益陰調土。
地骨皮 三錢 炙鱉甲 四錢 當歸 三錢 炒白芍 二錢 礬半夏 三錢 陳皮 八分 廣木香 一錢 黑穭豆衣 四錢 生牡蠣 五錢 清炙甘草 八分 荷葉 一角 

兩肋與肋及腰背，皆脹滿塞悶，胃亦不開，每至午則痛，診右手弱，是素屬六陰，而左關獨起，是必屬肝氣之走絡。

擬通其絡。
當歸 四錢 炒白芍 三錢 生牡蠣 五錢 澤瀉 三錢 陽春砂 八分，同煎 炙鱉甲 五錢 旋覆花 三錢，包煎 片子薑黃 三錢 半夏曲 三錢 陳皮 八分 青蔥管 兩支 


寒熱十三日，胸胃塞痛，脈弦細，當用逍遙散。
軟柴胡 一錢半 薄荷 一錢半 當歸 三錢 川楝子 三錢 酒元胡 一錢半 炒白芍 二錢 川鬱金 一錢半 半夏曲 二錢 陳皮 八分 生香附 一錢半 荷葉 一角 


二月上旬身熱，今已涼，咳嗽多痰，冷汗，舌黃口燥，大便溏，氣急，診脈弦數，當屬風溫，久則化火之候。
根生地 六錢 麥冬 三錢 栝蔞皮 三錢 生苡仁 五錢 枳殼 一錢半 冬桑葉 一錢半 象貝 三錢 生甘草 一錢半 橘紅 八分 桔梗 三錢 焦山梔 三錢 竹肉 一丸 


鼻紅止，尚耳響，稍有咳嗽頭痛，當再治肺陰。
蘇薄荷葉 一錢半 冬桑葉 一錢半 麥冬 三錢 生甘草 一錢半 象貝母 三錢 根生地 六錢 桔梗 二錢 陳皮 八分 焦梔子 三錢 炒刺蒺藜 三錢 荷葉 一角 


喉癢燥則嘔，間有稀水，味不酸，頭筋脹痛，腹脹，脈右手調，左手有數意，舌黃，大抵濕熱為病。
滑石 三錢 半夏曲 三錢 陳皮 八分 茯苓 四錢 生苡仁 五錢 連翹 三錢 焦山梔 三錢 通草 一錢 陽春砂 八分，沖 淡豆豉 三錢 絲瓜葉 二片 竹葉 二十片 

風邪解後，尚有餘熱，診脈稍弦滯，舌黃，乾咳作空嘔，出汗。

擬用甘寒以解餘邪。
北沙參 六錢 麥冬 三錢 根生地 六錢 生甘草 一錢半 桔梗 一錢半 象貝 三錢 地骨皮 三錢 橘紅 八分 生穀芽 四錢 元參 三錢 竹肉 一丸 


濕瘧用溫燥脾經已效，第瘧症雖口渴，亦當用溫，況舌黃而滑，脈未滑利，據理仍當溫燥中焦，兼以通陽。
東洋參 一錢半 焦冬朮 三錢 當歸 三錢 陳皮 八分 厚朴 一錢 礬半夏 三錢 桂枝 一錢 炮薑炭 一錢 炒穀芽 五錢 陽春砂 同煎，八分 廣木香 八分 生薑 二片 紅棗 五枚 

舌白體肥，胃不甚開，大便易溏，或時作嘈，診脈短澀。

在抵脾胃多濕痰，擬祛痰益脾。
焦冬朮 三錢 茯苓 三錢 製半夏 三錢 陳皮 八分 生益智仁 一錢半 炒穀芽 五錢 炒苡仁 六錢 廣木香 一錢 焦梔子 三錢 連翹 三錢 乾荷葉 一角 


今日診兩手，皆較前大而有力，右滑利，惟左手尚澀，左手屬血，澀屬血虛，再擬肝腎血分葉。
大生地 八錢 當歸 三錢 甘杞子 三錢 炒棗仁 三錢 茯神 三錢 炒杜仲 三錢 川續斷 三錢 制狗脊 三錢 懷山藥 五錢 茯苓 三錢 陳皮 一錢半 


傷風日久，痰黏喉中有聲，脈弦，當用甘寒法。
杏仁 三錢 馬兜鈴 三錢 象貝 三錢 桔梗 二錢 生甘草 一錢半 麥冬 三錢 陳皮 八分 冬桑葉 一錢半 連翹 三錢 根生地 六錢 竹葉 三十片 


婦女以肝臟為先天，肝血若足，自無胎產之病，或易於小產者，非氣不能包，即屬肝虛生熱，致胎元不穩，此症小產後，右手已起，左手稍小，惟似有微數意，可知是肝虛生熱之體，再擬柔益肝臟。
炒白芍 三錢 大生地 六錢 歸身 三錢 甘杞子炭 三錢 真驢膠 三錢，烊沖 川續斷 三錢 懷山藥 四錢 新會皮 八分 建石斛 三錢 荷葉 一角 

暑邪二十二日，舌上已有雪花，六脈弦大，是屬病久陰虧，斷無下攻之理，乃以制軍傷其脾分，據書速須救陰，今且呃逆，是肝氣亦起，病屬棘手之至。

姑擬救法，合否乞高明裁之。

生地炭 六錢 炒白芍 三錢 生苡仁 五錢 清炙甘草 三錢 炒麥冬 一錢半 炒懷藥 五錢 陽春砂 八分，同煎 陳皮 八分 地骨皮 四錢 旋覆花 三錢，包煎 此復脈　加減是救法。

診脈惟右關已起，各脈欠有精長之象，大抵病後不復元，雖冬令脈宜靜小，第總由血不應脈，再擬兩益肝脾。
人參 八分 茯苓 三錢 炒棗仁 三錢 生地炭 六錢 當歸 三錢 陳皮 八分 廣木香 一錢 清炙甘草 一錢半 遠志炭 八分 焦冬朮 三錢 桂圓肉 十四顆 生薑 二片 紅棗 七枚 


表寒已解，咳嗽愈多，痰不易出，當用甘寒。
杏仁 三錢 麥冬 三錢 生甘草 一錢半 象貝 三錢 桔梗 二錢 羚羊角 一錢半，先煎 陳皮 八分 冬桑葉 一錢半 枳殼 一錢半 梔子 三錢 竹葉 三十片 

瘧愈後仍自間日之寒熱分明，而自汗甚輕，胃開不甚旺，舌淨稍黃，口微渴，腹中知嘈，是元虛邪輕之候，想體肥固多濕痰，而久瘧陰虛。

擬溫經法以截。
制首烏 六錢 炙±甲 四錢 炮薑炭 八分 製半夏曲 三錢 當歸 三錢 炒穀芽 四錢 新會皮 八分 青蒿梗 一錢半 茯神 三錢 焦丹參 三錢 生薑 二片 紅棗 七枚 


怕冷去，咳嗽亦瘥，痰有，舌淨，惟胃不開，診脈弦小，當用甘寒法。
苦杏仁 三錢 麥冬 三錢 根生地 五錢 炒白芍 二錢 冬桑葉 一錢半 象貝 三錢 桔梗 二錢 生穀芽 四錢 新會皮 八分 川石斛 三錢 乾荷葉 一角 


身已涼，而右脅尚痛，咳嗽痰紅，今日當治肺陰。
根生地 六錢 元參 五錢 麥冬 三錢 山茶花 三錢 象貝 三錢 炒丹皮 三錢 冬桑葉 一錢半 羚羊角 二錢，先煎 桔梗 二錢 側柏葉 三錢 陳皮 八分 竹葉 四十片 


診右手調，左手浮大，關尺虛，解大便時心腹痛，大便難，少寐，氣急，是屬肝熱，當用更衣丸法。
丹參 四錢 當歸 三錢 柏子仁 四錢 蘆薈 三錢 漂辰砂 八分，沖 生地 五錢 丹皮 三錢 梔子 三錢 生白芍 三錢 燈心 三十寸 


上焦肺脹，用藥已效，再以上焦法，第患經一年，為最難愈之事，必忌口為要。
栝蔞皮 八錢 枳殼 三錢 桔梗 三錢 象貝 三錢 冬桑葉 一錢半 生苡仁 六錢 茯苓皮 五錢 羚羊角 三錢，先煎 淡黃芩 三錢 焦梔子 三錢 陳皮 一錢半 竹葉 四十片 


頭脹，背間怕冷，腰肋咳時作痛，胸膈塞悶作嘔，診脈浮微，右手中部稍數而澀，舌淨，當屬肺邪。
蘇薄荷葉 五錢半 白蔻仁 一分，研沖 冬桑葉 一錢半 象貝 三錢 杏仁 三錢 桔梗 二錢 枳殼 一錢半 栝蔞皮 三錢 連翹 三錢 陳皮 八分 竹葉 二十四片 


純熱，出汗口渴，舌黃燥，腰痛足重頭眩，診左手淨虛小數，右手浮部亦然，中沉兩候滯大，當屬癉瘧，是暑濕熱痰之在肺者，白虎湯。
生石膏 八錢 知母 三錢 生甘草 八分 生苡仁 八錢 礬半夏 三錢 陳皮 八分 茯苓 三錢 六一散 三錢 連翹 三錢 苦杏仁 三錢 桂枝 八分 白粳米 三錢 


用白虎湯癉瘧已減，舌黃退而未淨，頭眩腰足重滯皆去，脈服虛小皆去，而尚數，中沉之滯大已除，大便溏，小溲長，口渴去而燥，再擬涼肺通溲法。
根生地 五錢 連翹 三錢 生苡仁 八錢 茯苓 三錢 六一散 三錢 焦梔子 三錢 通草 一錢半 陳皮 八分 象貝 三錢 羚角 一錢半，先煎 竹葉 三十片 

中年每患齒痛，是欲脫之象，總由肝血之虛，虛則生風，耳下筋痛，是肝風也。

茲瘧止已久，胃口亦好，味苦舌黃，且素屬多濕多痰之體，擬涼血息風，兼以消痰。

生地 六錢 當歸 三錢 炒刺蒺藜 三錢 冬桑葉 一錢 生牡蠣 六錢 炒丹皮 三錢 礬半夏 二錢 陳皮 八分 炒白芍 三錢 川石斛 三錢 荷葉 一角 
<h2>卷下</h2>

風溫身熱退，昏語去，瀉止，惟尚咳嗽有痰，脈尚弦，胃口不開，當用甘寒。
根生地 六錢 麥冬 三錢 生甘草 一錢半 桔梗 二錢 象貝 三錢 橘紅 八分 生穀芽 四錢 冬桑葉 一錢半 地骨皮 三錢 川石斛 三錢 竹葉 三十片 

身熱七八日，咳嗽有痰，水瀉腹痛，有昏語，口大渴，舌鮮紅，診脈弦小數，是邪在心肺之間，當用上焦法。
其瀉在肺，與大腸相表裡也 上焦以邪入心包為重症。
 

羚羊角 二錢，先煎 根生地 六錢 麥冬 三錢，不去心 連翹 三錢，不去心 生苡仁 六錢 茯苓 三錢 象貝 三錢 橘紅 八分 川鬱金 一錢半 川石菖蒲 一錢半 冬桑葉 一錢半 竹葉 四十片 


病久屬虛，逢勞則發，謂之勞復，古用補法，今脈雖數，而沉虛作冷，因乎坐久，責之陽虛，第筋骨作酸，總屬血事，再擬歸脾湯加減。
東洋參 一錢半 焦冬朮 三錢 清炙綿耆 三錢 炒棗仁 三錢 茯神 三錢 廣木香 一錢 當歸 三錢 陳皮 八分 清炙甘草 一錢 遠志炭 八分 熟地炭 五錢 生薑 二片 紅棗 七枚 桂圓肉 十四枚 

上焦肺脹，已有一年，是為最難愈之症。

今已治有效驗，而復然如前，必有誤食油膩之故。
栝蔞皮 八錢 枳殼 二錢 桔梗 三錢 象貝 三錢 淡黃芩 三錢 冬桑葉 一錢半 杏仁 三錢 蘇薄荷葉 一錢半 陳皮 八分 連翹 三錢 竹葉 三十片 


肝痛在心絡，痛發則牽及背肋，用柔補絡分，稍瘥而不通除根。
大熟地 六錢 當歸 三錢 桂枝 一錢半 柏子仁 三錢 生白芍 三錢 清炙甘草 一錢半 炒甘杞子 三錢 遠志炭 一錢 制香附 三錢 淡附子 一錢半 


十三齡室女，去冬患下焦肝痛，六脈弦數，當用張石頑先生法。
當歸 三錢 川楝子 三錢 炒小茴 一錢半 酒延胡 一錢半 生白芍 三錢 生牡蠣 五錢 降真香 一錢 生香附 一錢半 冬桑葉 一錢半 地骨皮 三錢 


肝痛在胃，已有月餘，舌苔，脈弦數，怕冷，當用河間法。
當歸 三錢 川楝子 三錢 桂枝 一錢 酒炒延胡 一錢半 陽春砂 八分，炒 炒白芍 二錢 礬半夏 二錢 陳皮 八分 枳殼 一錢半 川鬱金 一錢半 


作瀉已久，用運脾已效，再當香砂法。
文黨參 三錢 焦冬朮 三錢 茯苓 三錢 清炙甘草 一錢半 半夏曲 二錢 陳皮 八分 廣木香 一錢 陽春砂 八分，同煎 煨益智仁 一錢半 炮薑炭 八分 紅棗 七枚 


休息痢已有四年，用藥痛尚在，而已少解，脈尚弦，舌尚黃，再當前法。
當歸 三錢 炒白芍 三錢 淡黃芩 三錢 清炙甘草 一錢半 廣木香 一錢半 炒川連 一錢 青皮 一錢 川楝子 三錢 酒延胡 一錢半 制香附 三錢 


腹痛響瀉或嘔，胃不開，舌黃，頭面腫，當屬肝分之風熱。
大生地 五錢 當歸 三錢 生白芍 三錢 桂枝 一錢 炙甘草 一錢半 炒半夏曲 三錢 生牡蠣 五錢 陳皮 八分 澤瀉 三錢 

少年耳聤，皆由膽分之分熱，誤服補劑，每致久聾。

現在少陽司令，故耳痛流水，又發寒熱，腹痛作瀉不爽，皆肝膽病也。
軟柴胡 一錢半 薄荷 一錢半 桂枝 一錢 清炙甘草 一錢半 防風 一錢 連翹 三錢 滑石 三錢 龍膽草 一錢半，酒炒 苦丁茶 三錢 當歸 三錢 炒白芍 三錢 


胸腹痛響，作瀉如痢，舌黃，背冷，兩手皆弦細小數，當屬風木之乘脾。
當歸 三錢 生白芍 五錢 桂枝 一錢半 清炙甘草 一錢半 川楝子 三錢 酒延胡 一錢半 廣木香 一錢 炒丹皮 三錢 陽春砂 八分，同煎 陳皮 八分 


咳嗽已去，惟右乳曾經作突，嗣後則成小瘡，今則延走乳上近腋下，診脈弦小，此屬肝風鬱熱。
生地 五錢 炙鱉甲 四錢 生牡蠣 五錢 炒丹皮 三錢 冬桑葉 一錢半 晚蠶砂 三錢 赤芍 二錢 夏枯草花 三錢 連翹 三錢 生甘草節 二錢 

寒勢往來，已有半年，頭痛，冷汗，咳嗽，腹作痛瀉，六脈弦小細數，無汗者用逍遙散。

有汗者當以清骨散。
青蒿梗 三錢 炙鱉甲 五錢 當歸 三錢 炒白芍 三錢 茯苓 三錢 焦冬朮 一錢半 清炙甘草 一錢半 陽春砂 八分，同煎 冬桑葉 一錢半 生牡蠣 五錢 新會皮 八分 荷葉 一角 


五月先肝氣作痛，後即咳嗽失紅，且腹痛作瀉，或如痢，或水瀉，舌黃脈弦，少有寒熱，鄙見總當用清肝法。
當歸 三錢 生白芍 五錢 桂枝 一錢半 清炙甘草 一錢半 冬桑葉 一錢半 生牡蠣 六錢 廣木香 一錢 炒川連 一錢 澤瀉 三錢 陳皮 一錢半 


期早而多又延，色淡，仍諸筋骨痛，少寐多淋，是當益涼兼澀。
大生地 八錢 歸身 三錢 炒丹皮 三錢 生牡蠣 五錢 炒懷藥 四錢 炒沙苑子 四錢 川續斷 三錢 茯神 三錢 石葦 四錢 炒棗仁 三錢，勿研 陳皮 八分 

休息痢已有四年，尚腹痛，胸腹與足皆腫，解出如墨水，脈弦細，當屬痢在厥陰。
 兩劑已效。
 

當歸 三錢 炒白芍 三錢 淡黃芩 三錢 清炙甘草 一錢半 廣木香 一錢半 炒川連 一錢 小青皮 一錢半 陳皮 八分 陽春砂 八分，同煎 制香附 三錢 


因跌胸痛，業經嘔出瘀血多，多乃不當必泛作嘔，或痰或飲，診脈弦細，是當調其肝胃。
礬半夏 三錢 陳皮 八分 炒川連 八分 炮薑炭 八分 當歸 三錢 炒白芍 三錢 廣鬱金 一錢半 杏仁 三錢 陽春砂 八分，同煎 制香附 三錢 

汗不止，仍當益陰上收汗。
有汗者，以無汗而愈也。
至經至，無論何病，當從經治。
胸中滿，仍當舒木。

胃不知飢，再擬肝胃法，兼以收汗。
地骨皮 四錢 根生地 六錢 當歸 三錢 陽春砂 八分，同煎 天花粉 三錢 炒丹皮 三錢 丹參 三錢 新會皮 八分 川石斛 四錢 宣木瓜 三錢 荷葉 一角 


肝痛已用補劑，其胸中塊在，須久藥可平，至現在食稍減，舌苔，右手滯，當進通胃。
大生地 八錢 歸身 三錢 甘杞子 三錢 柏子仁 四錢 生牡蠣 五錢 炙鱉甲 五錢 冬桑葉 一錢半 炒丹皮 三錢 制香附 三錢 製半夏 二錢 陳皮 八分 


病經月餘，舌白，腹痛作溏，氣急，咳嗽痰多，夜汗，此屬冬溫失治致此，診脈弦小，當用外寒內熱之法。
蘇薄荷葉 一錢半 杏仁 三錢 象貝 三錢 桔梗 一錢半 冬桑葉 一錢 生甘草 一錢半 連翹 三錢 生苡仁 五錢 茯苓 三錢 白蔻殼 一錢 酒黃芩 三錢 竹葉 二十片 


腹痛響作瀉，以風木法，瀉已止，而痛尚未去，舌淨，診脈左關當起，是肝氣之未淨也。
當歸 三錢 炒白芍 三錢 川楝子 三錢 酒元胡 一錢半 制香附 三錢 陽春砂 八分，同煎 澤瀉 二錢 焦山梔 三錢 丹參 四錢 炒丹皮 三錢 冬桑葉 一錢 


久嗽聲啞，痰臭脈大，當用甘寒。
羚羊角 二錢先煎 杏仁 三錢 麥冬 三錢 生甘草 一錢半 桔梗 二錢 象貝 三錢 冬桑葉 一錢半 陳皮 八分 金銀花 三錢 連翹 三錢 竹葉 三十片 


乾咳五十餘日，連少腹右有塊震痛，氣急，咳時有汗，胃不開，口燥，診左手弦大，右手弦數，舌右邊黃，是屬肺燥之夾肝風者。
杏仁 三錢 象貝 三錢 桔梗 二錢 生甘草 一錢半 陳皮 八分 麥冬 三錢 冬桑葉 一錢半 生牡蠣 五錢 陽春砂 八分，同煎 根生地 五錢 竹葉 三十片 


久有咳嗽，已五六年，現在又傷風帶起，是夾有外感，當先祛之。
蘇薄荷葉 一錢半 杏仁 三錢 栝蔞皮 三錢 桔梗 二錢 象貝 三錢 冬桑葉 二錢 酒黃芩 三錢 白蔻殼 一錢 連翹 三錢 生甘草 一錢半 陳皮 八分 竹葉 三十片 


重風溫已有六日，咳嗽氣急，口渴舌黃，背冷自汗，診脈弦大，當用辛涼。
蘇薄荷葉 一錢半 酒黃芩 三錢 羚羊角 二錢，先煎 桔梗 三錢 生甘草 一錢半 栝蔞皮 三錢 苦杏仁 三錢 象貝 三錢 冬桑葉 一錢 橘紅 八分 連翹 三錢 竹葉 四十片 

曾經失經至年餘，現在寒熱往來，口苦，胸脹欲嘔，咳嗽，診脈弦細，舌淨，是屬肝病。

當用清骨散法。
青蒿梗 一錢半 炙鱉甲 五錢 生地 五錢 當歸 三錢 冬桑葉 一錢 生牡蠣 五錢 降真香 一錢 川鬱金 一錢半 炒丹皮 三錢 生白芍 三錢 陳皮 八分 荷葉 一角 


肝風射肺，既經嗽血，又復痛瀉，脈弦細，再當用土中拔木法。
生地炭 六錢 當歸 三錢 生白芍 四錢 桂枝 一錢半 清炙甘草 一錢半 冬桑葉 一錢半 川斷續 三錢 宣木瓜 三錢 生牡蠣 五錢 茯苓 三錢 


胸中痛，胃下開，脈弦數，當用河間法。
當歸 三錢 川楝子 三錢 桂枝尖 一錢 酒延胡 一錢半 炒白芍 二錢 柏子仁 三錢 遠志炭 八分 白蔻殼 一錢 礬半夏 二錢 陳皮 八分 荷葉 一角 

屢次崩後，致變化不已，今已失紅，復歷用肝法，乃頭眩不瘥，而兩太陽與齒作痛。
又且腹作溏，舌黃，左手尤弦數。

此皆肝血虛，風熱上升之象。
大生地 一兩 歸身 四錢 炒刺蒺藜 三錢 冬桑葉 一錢半 生牡蠣 八錢 生白芍 三錢 清炙甘草 一錢半 甘菊炭 一錢半 骨碎補 三錢 炒丹皮 三錢 薄荷 一錢半 乾荷葉 一角 

八月間初發瘧，屬間日至，今仍間日，盜汗，診脈左手弦大，右手弦，是久瘧必虛。

又汗多者，求無汗而愈，當遵柯氏法。
制首烏 六錢 炙鱉甲 五錢 文元黨 三錢 炮薑炭 一錢 蜜炙桂枝 一錢半 炒白芍 三錢 清炙甘草 一錢半 當歸 三錢 礬半夏 二錢 陳皮 八分 杏仁 三錢 紅棗 七枚 


高年素有咳血，茲又發作，肋背抽痛，痰中帶血，脈弦細，舌白，有寒熱，當用肝風射肺法。
青蒿梗 三錢 炙鱉甲 五錢 生地 五錢 當歸 三錢 川續斷 三錢 冬桑葉 一錢半 生牡蠣 五錢 橘紅 八分 生白芍 三錢 象貝 三錢 

產後左手脈應細虛，而右手弦大，喉燥，肌熱，動則有汗，肌膚作腫，當屬血虛，肝風為病。

產已彌月，身子尚未乾淨，服藥後經多且旺，其色紅，間有黑塊，恐日久致成崩漏也。
大生地 六錢 當歸 三錢 炙鱉甲 五錢 地骨皮 五錢 炒白芍 三錢 生牡蠣 五錢 澤瀉 一錢半 川石斛 三錢 陳皮 八分 麥冬 三錢 

目科分五輪八廓，若現物不清，是腎輪之事，方書以目力之衰，以石決明五味子同用，可使目視得力，用之頗效。

惟脈弦細，藥不宜過重。
熟地炭 六錢 炙龜板 四錢 北五味子 二錢，搗碎 煅石決明 五錢 當歸 三錢 炒白芍 三錢 制香附 三錢 炒懷山藥 四錢 合歡 三錢 密蒙花 三錢 廣木香 八分 炒甘杞子 三錢 


大瘧後，咳嗽，舌黃，盜汗，腹痛響瀉，脈弦大，當屬出於厥陰。
青蒿梗 三錢 炙鱉甲 五錢 蜜炙桂枝 一錢半 清炙甘草 一錢半 冬桑葉 一錢半 生牡蠣 五錢 生白芍 五錢 半夏曲 三錢 陳皮 八分 當歸 三錢 乾荷葉 一角 

肺瘧無補法，久則必邪不淨。

茲身上有汗已透，而頭上尚不至流，診脈右手尚弦大，左關獨數，胃口兩便均好，鄙見總屬肺瘧。
蘇薄荷葉 一錢半 淡豆豉 三錢 滑石 三錢 白芥子 一錢半 白蔻殼 一錢半 象貝 三錢 酒黃芩 三錢 桔梗 一錢半 炙甘草 八分 冬桑葉 一錢 絲瓜葉 三片 


六脈滯大，大便作溏，掌心作熱，當屬肺分有濕熱，嗜臥者，即其徵也。
生茅朮 三錢 六一散 三錢 淡黃芩 三錢 焦梔子 三錢 生薏苡仁 六錢 半夏曲 三錢，醋水炒 陳皮 八分 廣木香 八分 

肺瘧寒熱已去，而大便響瀉，初時痛，今已不痛，今日舌苔尚黃，脈弦數去，而右手滯大，左手已有滑利之象。

大抵暑淨而濕熱未除，再從肺治。
生苡仁 六錢 茯苓 三錢 大豆卷 五錢 象貝 三錢 通草 一錢半 六一散 三錢 根生地 四錢 陳皮 八分 焦梔子 三錢 苦杏仁 三錢 竹葉 二十四片 

冬溫後，尚有餘熱作躁，脈細數，右關少帶滯象，舌黑苔已浮起，兩邊黃去而微白滑，喉燥喜飲，面色紅，左太陽與目牽痛，耳孔痛。
吳氏以溫邪治肺，餘熱由於肺陰之虛，故曰根生地，可以除血中之熱。
此症由於病中經至，血分更虛，所以從無汗出，法當滋其肺陰。
陰分一滋，則表裡皆輟矣。

至目牽耳痛，總屬夾有肝風與火，再擬滋肺陰，息肝風火。
北沙參 五錢 根生地 三錢 麥冬 六錢 生白芍 三錢 羚羊角 一錢半，先煎 丹皮 三錢 元參 三錢 焦梔子 三錢 冬桑葉 二錢 象貝 五錢 陳皮 八分 砂殼 一錢半 

感風在肝，業經出汗，且有冷汗。
然六脈弦數，舌黃燥，有肺分之熱邪未淨也。

小溲有時黃，大便亦有時溏，今年秋暑太酷，未必不夾有濕邪也。
羚羊角 二錢，先煎 六一散 三錢 生苡仁 五錢 大豆卷 五錢 桔梗 二錢 連翹 三錢 通草 一錢半 陳皮 八分 茯苓 三錢 麥冬 三錢 竹葉 三十片 


出瘄已有三日，舌黃無嗽與瀉，惟身熱大汗，背上已見，脈弦滯，當托風熱。
羚羊角 一錢半 連翹 三錢 桔梗 二錢 生甘草 一錢 象貝 三錢 蟬蛻 二錢 苦杏仁 三錢 冬桑葉 一錢 金銀花 二錢 大力子 五錢 竹肉 一丸 

二三月出瘄，總當以風溫法，至嗜臥者，風也。

《內經》風溫之為病，身灼熱，汗自出，身重咳嗽嗜臥，則嗜臥者，風也。
口渴者，溫而化火也。
喉痛者，肺火也。
大小便不解，喉痛，當治肺且托瘄。

舌尖紅，有昏語，當兼及心，再擬心肺上焦法。
炒大力子 三錢 桔梗 二錢 羚羊角 二錢，先煎 根生地 四錢 麥冬 三錢，不去心 元參 五錢 苦杏仁 三錢 冬桑葉 一錢 川鬱金 一錢半 石菖蒲 一錢 象貝 三錢 竹葉 三十片 

瘄後已無餘嗽，惟素瀉仍有，乃又有寒熱，無物不嘔，舌黃薄，診脈弦數，較前已大，當屬肝陽之犯胃，即作嘔。

亦當責之風木乘脾，脾胃兩受，是木邪之盛，當先除其嘔，與喉梗胸痛，進退法。
川連 八分，薑汁炒 薑製半夏 三錢 陳皮 八分 苦杏仁 三錢 當歸 三錢 炒白芍 一錢半 烏鰂骨 三錢 陽春砂 八分，沖 澤瀉 一錢半 宣木瓜 一錢半 茯苓 三錢 鮮生薑 二片 

間日發瘧，總在少陽，止後復發，總屬復未經調養，總屬勞復。

今又止，而右手已小，左手尚弦且澀，法當溫養肝膽。
制首烏 六錢 炙鱉甲 五錢 當歸 三錢 製半夏 二錢 陳皮 八分 炒白芍 二錢 懷山藥 四錢 清炙甘草 一錢 蜜炙桂枝 八分 黑穭豆衣 六錢 


瘄後身初涼，大便溏，咳嗽痰少，知苔少，胃不開，脈已緩，再從肺治，甘寒法。
根生地 六錢 生白芍 三錢 生甘草 一錢 桔梗 一錢半 象貝 三錢 麥冬 三錢 冬桑葉 一錢 生苡仁 五錢 茯苓 八錢 生穀芽 四錢 竹葉 二十四片 

身熱已有四日，昨日已三天，有汗，是逢年經得泄，即瘄輕。

今日診脈尚數，當未淨，面色紅，喉痛，舌上無苔，當用肺風熱法。
蘇薄荷葉 一錢半 苦杏仁 三錢 羚羊角 一錢半，先煎 桔梗 二錢 生甘草 八分 酒炒黃芩 三錢 冬桑葉 一錢 象貝 三錢 連翹 三錢 元參 四錢 麥冬 一錢半 竹葉 三十斤 

久瀉舌淨，腹中響，間有作痛之時，診脈弦數，是必有肝脾。

然響較多痛少，瀉如水，是脾虛甚，再擬舒肝扶土法。
當歸 三錢 生白芍 三錢 清炙甘草 三錢 炒懷山藥 六錢 草決明 三錢 焦茅朮 二錢 生地炭 五錢 北五味子 十四粒 冬桑葉 一錢 茯苓 三錢 制香附 二錢 


出瘄已滿月，而又受風，身熱有汗，頭脹舌燥，口夜間渴，小溲熱，診脈弦數，已有四日，舌微黃而燥，腹中有時痛，擬辛涼合甘寒法。
蘇薄荷葉 一錢半 冬桑葉 一錢 酒炒黃芩 三錢 生甘草 一錢 桔梗 一錢半 生白芍 三錢 象貝 三錢 連翹 三錢 羚羊角 一錢半 焦山梔 三錢 陳皮 八分 竹葉 三錢 

肝風齒痛後，右手芤，左手澀，再益肝血，血足風滅也。

舌苔尚滑，胃有濕痰，須消之。
大生地 八錢 當歸 三錢 甘杞子炭 三錢 茶菊炭 五錢 礬半夏 三錢 陳皮 八分 懷山藥 四錢 煅石決明 五錢 川續斷 三錢 茯苓 三錢 乾荷葉 一角 

瘄後脈虛，舌尚黃，大便素有瀉病，是腎虛。

當先祛外感之風熱下移。
北沙參 四錢 麥冬 三錢 根生地 六錢 象貝母 三錢 生苡仁 五錢 茯苓 三錢 生白芍 一錢半 生穀芽 四錢 新會皮 八分 生玉竹 四錢 荷葉 一角 

經停三個月，曾經患暑邪十五日。
今邪淨胃開，而六脈弦大，稍有數意，是素屬陰虛有熱之體，若以孕論，脈欠靜緩。
大凡孕脈，初時喜靜小也，過於有力，每服不穩。

茲尚未確，宜以涼滋肝分。
大生地 六錢 歸身 三錢 川續斷 三錢 陽春砂 八分，沖 川石斛 三錢 新會皮 八分 生白芍 三錢 麥冬 三錢 女貞子 三錢 懷山藥 四錢 荷葉 一角 

暑濕已余，熱去，小溲長，胃漸開，是邪當淨。
述左手沉部有力且數，大凡左手屬血，是血分之熱矣。

第初時夾有肝痛，大抵素屬肝熱耳。
生地 五錢 歸身 一錢半 生白芍 三錢 川續斷 三錢 川石斛 三錢 新會皮 八分 生穀芽 四錢 川鬱金 一錢 柏子仁 三錢 炒丹皮 一錢半 乾荷葉 一角 

舌黃，胃不開，脈滯，因食麵而作瀉，南面善助濕熱，且動肝氣。

擬除面積，兼以調胃。
炒麥芽 五錢，要焦 建曲 二錢 半夏曲 二錢 陳皮 八分 廣木香 八分 澤瀉 二錢 焦梔子 三錢 生白芍 三錢 茯苓 三錢 陽春砂 六分，沖 荷葉 一角 

今日右手頗有收斂之象，而關脈頗滑利有神，左關較前亦當收小，是屬震象矣。

茲惟有時腹中痛，且胃脹，再擬調肝保元法。
大生地 六錢 當歸 三錢 陽春砂 八分，沖 生牡蠣 八錢 川續斷 五錢 炒白芍 三錢 制香附 二錢 新會皮 一錢 建石斛 三錢 鹽水炒條芩 二錢 乾荷葉 一角 

凡出瘄，葉氏曰，須按時令治之。
春令用風溫法，風溫淨則風瘄自已。

茲已六日，身熱五日後出瘄，以背上有為齊，大便瀉，舌燥白，診脈弦數，當用辛涼合甘寒法。
蘇薄荷葉 一錢半 連翹 三錢 冬桑葉 一錢 桔梗 二錢 象貝 三錢 生甘草 八分 蟬衣 一錢半 苦杏仁 三錢 酒黃芩 二錢 麥冬 三錢 羚羊角 一錢半，先煎 竹葉 三十片 


診脈澀且大，左手尤澀，澀屬血虛，當益血分。
大生地 八錢 當歸 三錢 炒白芍 二錢 川續斷 三錢 炒杜仲 三錢 懷山藥 四錢 制狗脊 三錢 甘杞子 三錢 炙龜板 四錢 麥冬 三錢 

外感後，餘邪總當涼解，況肺熱怕反傷也。
身涼後尚咳痰，左肋素有塊，今自覺痰從此起，查左肋下是肝位，此塊當屬向來做工夫之故。
然無形狀，非真有瘀也，不過絡中之氣鬱耳。
古人云。

清金可以平木，則但清其肺，而肝自可耳。
生玉竹 四錢 桔梗 二錢 象貝 三錢 麥冬 三錢 地骨皮 三錢 根生地 六錢 橘紅 八分 冬桑葉 一錢半 炒丹皮 一錢半 煅牡蠣 五錢 陽春砂 八分，同煎 

凡病之起於產後，總屬虛症，以去血過也，轉側則淋如注，而大便之難，古人每以益血潤腸如攻下，殆今之產科每不知也。
至腸上下有塊，按之不痛，屬肝氣之不舒，自覺氣悶，不能消遣，即此再擬前法加減。

脈弦是肝病之象，蛔蟲屬肝，蟲由於濕熱。
大生地 六錢 歸身 三錢 懷山藥 五錢 炒沙苑子 五錢 生牡蠣 六錢 陽春砂 八分，同煎 炙龜板 四錢 川續斷 三錢 生龍骨 三錢 陳皮 一錢半 生白芍 三錢 


胃口稍減，由於飯時淘氣，且致左肋下作脹，轉矢，氣不暢，診脈稍數，舌苔右黃，當以香砂法加減。
半夏曲 三錢 陳皮 八分 陽春砂 八分，沖 廣木香 八分 當歸 三錢 炒白芍 二錢 生牡蠣 五錢 澤瀉 三錢 柏子霜 三錢 炒丹皮 三錢 焦梔子 三錢 荷葉 一角 


暑邪五天，舌已黃，晚間作熱有汗，熱甚則言，脈左手尚數，右手已緩，適逢期至，當用熱從血泄法。
益元散 四錢 連翹 三錢，不去心 川鬱金 一錢半 石菖蒲 八分，九節者 丹參 五錢 當歸 三錢 炒丹皮 三錢 赤芍 二錢 茺蔚子 三錢 麥冬 三錢，不去心 陳皮 八分 竹葉 二十四片 


氣急咳嗽無痰，汗甚多，諸筋抽痛，飯不得下，診脈浮弦，口渴，小便熱，是屬肝喘。
降真香 一錢半 炒蘇子 二錢，後煎 杏仁 三錢 當歸 三錢 川續斷 三錢 半夏曲 三錢 陳皮 八分 生香附 一錢半 川楝子 三錢 酒元胡 一錢半 生牡蠣 五錢 


咳嗽舌黃，已有十日，下午作熱，脈弦細，兩肋痛，當屬肝風之妨肺。
青蒿梗 三錢 炙鱉甲 五錢 當歸 三錢 生白芍 三錢 地骨皮 四錢 冬桑葉 一錢半 生牡蠣 五錢 軟柴胡梢 一錢半 半夏曲 二錢 陳皮 八分 竹葉 三十片 

石頑曰：凡痛自上至下，須用溫劑，閱病原，病在肝腎，肝主筋，筋病治肝，二便屬腎，便病治腎，皆有古訓。

擬溫通與補益兼施。
熟地炭 六錢，要透 當歸 三錢 柏子仁 四錢 甘杞子 三錢，淡鹽水炒 制香附 三錢 桂枝 一錢半 炒懷山藥 六錢 炒菟絲餅 三錢 煅牡蠣 五錢 川續斷 三錢 真桑寄生 三錢 


大流鼻衄，止後而有涕赤色，耳響頭痛。
北沙參 五錢 麥冬 三錢 根生地 六錢 山茶花 三錢 冬桑葉 一錢半 蘇薄荷葉 一錢半 杏仁 三錢 炒丹皮 三錢 桔梗 二錢 羚羊角 一錢半，先煎 生甘草 一錢半 竹葉 三十片 


痛瀉已去，寒熱亦減，舌淨，脈仍弦，再當調肝，述腹中有塊梗痛，胃不開。
當歸 三錢 炒白芍 三錢 生牡蠣 五錢 陽春砂 八分，同煎 半夏曲 三錢 新會皮 八分 澤瀉 一錢半 青蒿梗 一錢半 炙鱉甲 四錢 川石斛 三錢 乾荷葉 一角 


寒熱往來，頭痛胸肋痛，咳嗽氣急，舌黃，已有五日，脈弦細，口苦欲嘔，當屬少陽受風之症。
軟柴胡 一錢半 蘇薄荷葉 一錢半 酒炒黃芩 三錢 冬桑葉 一錢半 礬半夏 二錢 陳皮 八分 川鬱金 一錢半 栝蔞皮 三錢 苦杏仁 三錢 生牡蠣 五錢 竹肉 一丸 

六脈全芤，婦人崩漏，茲小產後，血分大虛，故有此脈。

冷氣上衝，丹溪曰：凡自覺冷者，非真冷也，此屬肝氣之逆。
大生地 六錢 當歸 三錢 炙鱉甲 四錢 炙龜板 四錢 懷山藥 四錢 煅牡蠣 四錢 陽春砂 八分，沖 川續斷 三錢 新會皮 八分 建石斛 三錢 


六脈已起，胃口亦開，是病已淨盡，若論補法，則惟涼滋肺胃，是熱病之後路。
大生地 八錢 炒白芍 三錢 麥冬 三錢 北沙參 五錢 懷山藥 四錢 茯苓 三錢 象貝 三錢 新會皮 八分 建石斛 三錢 生苡仁 四錢 乾荷葉 一角 


肺氣感冒，三日是半經，業經大汗，據理應涼淨，若未淨，當再三日，然亦無大苦，有汗者，不應再汗，況頭眩足滯痛皆瘥，脈數已流利，擬再清肺。
苦杏仁 三錢 連翹 三錢 桔梗 一錢半 生苡仁 八錢 礬半夏 二錢 陳皮 八分 茯苓 三錢 生甘草 八分 冬桑葉 一錢 焦梔子 三錢 竹葉 三十片 荷葉 一角 


右脈已滑，有力有神，左寸亦然，惟左關尚澀，是總由肝血之虛，再當補其肝血，兼以養絡。
熟地 八錢 當歸 三錢 陳龜膠 三錢，烊沖 真驢膠 三錢，烊沖 懷山藥 四錢 川續斷 三錢 炒杜仲 三錢 柏子仁 三錢 制狗脊 三錢 建石斛 三錢 新會皮 八分 


經年或瀉或燥，今已肝陽犯胃作嘔，用喻氏進退法而愈，惟瀉仍有不痛而響，以肝症合觀，當屬風木乘脾，第又有別，以其風勝也。
當歸 三錢 生白芍 五錢 桂枝 一錢半 清炙甘草 一錢半，要焦 懷山藥 五錢 澤瀉 三錢 炒刺蒺藜 三錢 冬桑葉 一錢 宣木瓜 三錢 新會皮 八分 


診脈甚流利而緩，緩即屬脾脈之本象，所謂脈貴有神者即此，非可進熱，再用益陰健骨法。
熟地 八錢 炒杜仲 三錢 柏子仁 三錢 懷山藥 四錢 當歸 三錢 制狗脊 二錢，去毛 真桑寄生 三錢 炒白芍 二錢 川續斷 三錢 懷牛膝 三錢，炒 建石斛 三錢 

發時純熱，口大渴有汗，總屬癉瘧。
今日移早，瘧本將愈，惟不令出汗，明日須再至。
飲後胸微脹，是水不速下，舌苔較昨厚，仍微黃色，口喉燥甚，是熱傷肺津。

白虎湯本生津去熱之藥，祛熱生津，於病本合，先有頭眩肢重，本有濕熱痰，脈數不滯，斷非伏暑，再擬白虎湯復入祛濕消痰，兼以生津。
生石膏 一兩 知母 三錢 生甘草 一錢半 連翹 三錢 苦杏仁 三錢 赤茯苓 五錢 陳皮 八分 生苡仁 六錢 象貝 三錢 枳殼 一錢半 白粳米 三錢 


用白虎湯後，大熱大汗已止，舌苔前半已去，而根尚有黃色，口苦且膩，掌心尚熱，小溲赤，診脈左手已小，右手稍有滯象，惟皆數，數屬邪未淨，想癉瘧由於暑邪之在肺，再擬肺入法，惟素有濕邪，復入祛濕。
羚羊角 二錢，先煎 象貝 三錢 通草 一錢 陳皮 八分 連翹 三錢 麥冬 三錢 赤茯苓 三錢 生苡仁 八錢 六一散 三錢 焦梔子 三錢 竹肉 一丸 

昨日又勞，今日又有寒熱，舌黃口渴脈數。
凡寒熱，有出於肺與少陽膽者，有出於肝者，有出地募原者，有出營衛之和者，今逢勞則發，當責營之衛不和，出汗大便溏，衛病也。
乾嘔或有清水，肝病也。

今日先擬調和營衛法。
東洋參 一錢半 陳皮 八分 炒白芍 三錢 陽春砂 六分，沖 生冬朮 三錢 礬半夏 三錢 炮薑炭 八分 生薑 二片 當歸 三錢 桂枝 一錢 茯苓 三錢 紅棗 七枚 


舌淨脈平，惟鼻間尚有紅色，當益其陰。
大生地 八錢 北五味 十四粒 川石斛 三錢 丹皮 三錢 炙龜板 五錢，先煎 懷山藥 四錢 新會皮 八分 山茶花 三錢 麥冬 三錢 茯苓 三錢 

伏邪論每至下午，或純熱，或純寒，或寒熱相間，日日如是。
今身熱三日，涼後第六日又熱，第七日出汗身涼，診脈已緩，舌白燥，小溲赤短，是汗後。
書以汗多者禁利小便，口味淡，胃火未淨，口氣亦然，鄙見仍屬肺分受風化火之候，頭不脹，胸不悶，脈雖滯，腰腿雖酸，總非伏邪。

再擬清涼肺胃法。
羚羊角 二錢，先煎 連翹 三錢，不去心 焦梔子 三錢 苦杏仁 三錢 鮮生地 八錢 麥冬 三錢，不去心 陳皮 八分 茯苓 三錢 桔梗 一錢半 象貝 三錢 竹葉 三十片 


肺風感冒，身已涼，舌已淨，脈小數，口渴少寐，頭眩痛瘥，指木腰痛，呼吸腰間痛，是筋中病，大便不解已有四日，是夾有勞乏。
北沙參 六錢 麥冬 三錢 根生地 五錢 象貝 三錢 生石決明 三錢 生穀芽 五錢 新會皮 八分 川石斛 三錢 茯苓 三錢 生玉竹 四錢 竹葉 三十片 

前日寒熱頭脹，今日又冷且戰後熱，熱時無汗，頭上與身尚覺木，腰背穿痛，舌黃滑，診脈兩手皆滯，書以木屬濕痰，合脈怕作伏邪，第冷時作戰是瘧象，而瘧屬肝分。

擬用肺分法，勿用小柴胡引賊也。
蘇薄荷葉 一錢半 礬半夏 三錢 杏仁 三錢 厚朴 一錢 白芥子 一錢 陳皮 八分 滑石 三錢 酒黃芩 一錢半 白蔻殼 一錢 桔梗 二錢 蘇梗 二錢 荷葉 一角 


肝風齒痛月餘，右腫去而左又腫，頭額痛，診脈尚弦，總由血虛生風。
炒刺蒺藜 三錢 生地 八錢 炒茶菊炭 一錢半 炒半夏曲 三錢 蔓荊子 三錢 當歸 三錢 甘杞子炭 三錢 陳皮 八分 明天麻 一錢半 生牡蠣 六錢 生石決明 三錢 荷葉 一角 


由癉瘧後，帶起胃濕熱邪，現在舌黃已減，而根未除，目筋尚紅，鼻柱色膏，臥不安口巳燥，而食後水運，診脈稍有滑象，是濕熱未罷之候，祛疾務盡，再用前法。
生苡仁 八錢 生蒼朮 二錢 礬半夏 五錢 陳皮 八分 羚羊角 二錢，先煎 連翹 三錢 澤瀉 一錢半 陽春砂 八分，沖 茯苓 三錢 綿茵陳 三錢 竹肉 一丸 


失紅右肋下痛，舌黃，大小溲均熱，診脈右手弦，左關獨起，是必由於熱傷肝絡。
降真香 一錢半 制香附 三錢 根生地 三錢 生白芍 一錢半 川鬱金 三錢 炒丹皮 三錢 生牡蠣 五錢 焦梔子 三錢 炒蘇子 三錢，後煎 冬桑葉 一錢 軟柴胡 一錢半 竹肉 一丸 

身熱出汗，小溲赤短，頭痛且眩，兩足滯，診脈浮弦數，已有三日，尚渴，身上不怕冷而熱，舌上無苔微白。
書以無苔者邪在肺，身熱有汗者屬風，頭尚痛者邪未淨。
頭眩者濕痰，兩足滯兩手木者，亦屬濕痰。

擬祛肺分之風熱濕痰。
蘇薄荷葉 一錢半 冬桑葉 一錢 生米仁 八錢 酒黃芩 五錢 炒大力子 三錢 礬半夏 三錢 連翹 三錢 苦杏仁 三錢 陳皮 八分 桔梗 一錢半 絲瓜葉 三片 荷葉 一角 

今日診脈皆起，惟欠長，且有數意，總屬血分之虛。
張氏書以脈洪大者可重用地黃，惟脈小者不能，以脈小為不能載重藥也。

再擬前法。
大熟地 六錢 當歸 三錢 真驢皮膠 三錢，烊沖 甘杞子 三錢 炒杜仲 三錢 川續斷 三錢 蘄艾絨 一錢 建石斛 三錢 陳皮 八分 炮薑炭 三錢 紅棗 七枚 


診兩手脈皆滯，舌苔根黃厚，頭脹雖瘥而未除，胃開氣衝，至喉作癢而乾嘔，所患者是肝胃不和，頭脹是陽氣不達顛頂，故有起落，而據脈與苔，恐有濕病之起，故以越鞠丸加減。
焦茅朮 三錢 半夏曲 三錢 煨葛根 一錢半 制香附 三錢 炒建曲 二錢 炮薑炭 六錢 陳皮 八分 陽春砂 八分，沖 茯苓 三錢 鮮荷葉 一角 

暑濕七日，尚未通陽，頭痛汗不得出，尚有寒，舌苔甚薄，當在上焦，惟胸悶稍加中焦藥，至腹中流走作痛，必夾有肝氣，嗜臥是濕邪。

擬上中焦法，兼以舒肝。
蘇薄荷葉 一錢半 連翹 三錢 桔梗 一錢半 川鬱金 一錢半 白蔻殼 一錢半 六一散 四錢 半夏曲 二錢 杏仁 三錢 厚朴 一錢 陳皮 八分 絲瓜葉 二片 竹葉 三十片 


間日瘧後，胃開脈弦數，舌黃，想間日瘧後，仍當溫肝，惟夾有外風在肺，打嚏咳嗽有痰，喉中覺熱，復入清肺可耳。
制首烏 六錢 當歸 一錢半 象貝 三錢 生玉竹 四錢 炙鱉甲 四錢 冬桑葉 一錢 桔梗 一錢半 炒白芍 二錢 杏仁 三錢 生甘草 八分 荷葉 一角 


右邊肋間穿痛，且痛時作嘈，必欲食之，診脈弦細，舌中黃，是屬絡中肝痛，而夾有胃熱與痰。
生地炭　炙鱉甲　製半夏　冬桑葉　當歸　煅牡蠣　陳皮　川續斷　柏子仁 三錢 軟柴胡梢 一錢 炒丹皮 三錢 


齒痛已有月餘，大痛亦三四日，兩太陽痛，診脈數，舌白燥，當用肝分法。
炒刺蒺藜 三錢 蔓荊子 三錢 薄荷 一錢半 生地 六錢 羚羊角 一錢半，先煎 冬桑葉 一錢 當歸 三錢 炒白芍 二錢 生牡蠣 五錢 陳皮 八分 荷葉 一角 

感風出瘄，已有五日，業經有汗，無須辛期。
舌黃，口渴。

脈數，當用涼劑，且素屬火體，是氣有餘，血不足，茲姑先祛外邪。
羚羊角 一錢半，先煎 桔梗 三錢 蟬蛻 一錢半 連翹 三錢 炒大力子 一錢半 酒黃芩 三錢 象貝 三錢 陳皮 八分 苦杏仁 三錢 冬桑葉 一錢 竹肉 一丸 


身熱七日，涼後舌苔微黃，胃不開，鼻間有紅，小溲黃，診右手尤弦，有數意，是餘邪化熱之候，當清涼肺胃。
北沙參 五錢 天花粉 三錢 連翹 三錢 陳皮 八分 麥冬 三錢 山茶花 三錢 象貝 三錢 炒丹皮 三錢 焦梔子 四錢 茯苓 三錢 竹葉 三十片 


嗽血已止，而口不知味，必有外感，舌黃，午後胸前塞，兩腿痠痛，手顫不寐，大約受有暑濕熱，當用甘寒。
六一散 四錢 桔梗 三錢 象貝 三錢 焦梔子 三錢 知母 三錢 枳殼 一錢半 通草 一錢半 木防己 三錢 生石膏 六錢 冬桑葉 一錢 茯苓 三錢 竹葉 三十片 


伏邪十日，冷顫雖去，汗雖有，而小溲未長，口中尚膩脈弦滯，當清其肺濕。
杏仁 三錢 半夏曲 三錢 陳皮 八分 六一散 四錢 通草 一錢半 連翹 三錢 枳殼 一錢半 焦梔子 三錢 酒炒黃芩 三錢 桔梗 二錢 竹葉 三十片 


寒熱已有三四日，頭脹咳嗽，小溲赤，脈右寸弦浮數，當屬上焦暑風，因新感風寒引起。
薄菏 一錢半 白蔻殼 一錢 杏仁 三錢 連翹 三錢 枳殼 一錢半 桔梗 二錢 冬桑葉 一錢半 象貝 三錢 陳皮 八分 竹葉 二十四片 


先瀉十餘日，止後反腹痛，且有寒熱，脈滯大，是皆濕熱不得開廓之故。
厚朴 一錢半 杏仁 三錢 川鬱金 一錢半 枳殼 一錢半 六一散 四錢 茯苓 三錢 通草 一錢半 桔梗 二錢 半夏曲 二錢 陳皮 八分 荷葉 一角 


頭痛身熱十餘日，大便瀉，舌黃，口渴咳嗽，是上焦暑濕夾風。
薄荷 一錢半 生苡仁 五錢 象貝 三錢 茯苓 三錢 杏仁 三錢 連翹 三錢 桔梗 三錢 陳皮 一錢 六一散 四錢 川鬱金 一錢半 冬桑葉 一錢半 竹葉 三十片 


前日受寒，昨日先冷作顫，熱轉神昏，至今早始涼，此刻診兩手脈弦細，舌白口苦胃不開，是邪尚未化火，怕成瘧疾。
蘇薄荷 一錢半 苦杏仁 三錢 乾薑 一錢 桂枝 一錢半 蘇梗 二錢 姜半夏 三錢 枳殼 一錢半 桔梗 一錢半 白蔻仁 五分，沖 陳皮 八分 生薑 二片 

下午發熱，不作冷，汗不透澈。

脈數弦，舌黃，口不渴，小溲赤，已有兩三天，當屬伏邪之輕者，當用上中焦法，五日可望解，十天可已。
蘇薄荷葉 一錢半 連翹 三錢 通草 一錢半 半夏曲 二錢 杏仁 三錢 厚朴 一錢 焦梔子 三錢 酒炒黃芩 一錢半 滑石 三錢 陳皮 八分 荷葉 一角 


胃中梗塞，或酸或苦，無物不嘔，已有三月，舌黃厚，脈弦細，當屬肝陽犯胃。
炒川連 一錢 杏仁 二錢 陳皮 八分 降真香 一錢 炒乾姜 三錢 姜半夏 二錢 當歸 三錢 川鬱金 一錢半 枳殼 一錢半 廣木香 一錢 生白芍 三錢 荷葉 一角 

產後左關本虛，以嗣育皆肝藏事，產後去血過多，故須百日後始復。
今況又外感風熱，出汗太多。

今均已愈，惟胃口尚不如前，左關尚小，再擬益血壯筋。
大生地 八錢 炒白芍 三錢 炒杜仲 三錢 地骨皮 三錢 歸身 三錢 制狗脊 三錢 建石斛 三錢 陳皮 八分 甘杞子 三錢 川續斷 三錢 炒丹皮 三錢 

傷風，脈弦滯去而稍數，舌仍黃，耳響聾。

咳嗽與痰尚有，再當前法。
北沙參 六錢 麥冬 三錢 象貝 五錢 冬桑葉 一錢半 石菖蒲 一錢 桔梗 二錢 生甘草 一錢半 滑石 三錢 薄荷梗 二錢 生苡仁 六錢 竹肉 一丸 


諸筋抽痛，足底作癢，頭風作痛，右寸大，余均虛，當屬肝血虛風。
大生地 六錢 歸身 三錢 川續斷 三錢 炒刺蒺藜 三錢 冬桑葉 一錢半 炒旱蓮草 一錢半 茯苓 三錢 懷山藥 三錢 炒白芍 二錢 麥冬 三錢 生牡蠣 五錢 

伏邪八日已有汗，舌黃口渴唇焦。

今日有昏語，胸中痛，動則欲嘔，是屬上焦心肺，現在走心，兼有肝氣，須防嘔蛔與痙。
羚羊角 二錢，先煎 鮮生地 八錢 麥冬 三錢 連翹 三錢 金銀花 三錢 石菖蒲 一錢半 川連 八分，薑汁炒 歸尾 三錢 益元散 三錢 川楝子 三錢 酒元胡 一錢半 陳皮 八分 竹肉 一丸 

冬溫惡寒去，皮膚有涼時，而仍有熱時，口能渴，舌漸化燥，大便瀉，小便有，是移熱已解，而肺陰餘熱未除，再當遵葉氏甘寒法矣。

惟太陽經與兩手腕牽掣，且嘔酸綠水，是仍屬夾有肝氣，法當復入肝藥，而避去甘味，以嘔家忌甘也。
苦杏仁 三錢 象貝 五錢 生白芍 二錢 焦梔子 三錢 栝蔞皮 三錢 陳皮 八分 冬桑葉 二錢 天花粉 三錢 苦桔梗 一錢半 黃芩 三錢 連翹 三錢 生薑 二片 

此姜所以除嘔也，平肝也。

丹溪有生薑梔子湯，用以通肝熱，祈勿泥。
感風肌熱已久，今已有汗，而舌黃口燥，咳嗽痰如水，喉癢，診脈弦數。

據書風溫日久，表裡均熱，當用甘寒。
苦杏仁 三錢 生甘草 一錢 桔梗 二錢 羚羊角 二錢，先煎 根生地 六錢 地骨皮 三錢 冬桑葉 一錢半 橘紅 八分 麥冬 三錢 生玉竹 三錢 象貝 五錢 竹肉 一丸 

濕瘧以溫脾得止，述胃開，大便已燥，小溲亦長，舌苔黃去而尚厚仍滑，尚非過燥之候。

擬再祛濕溫中。
東洋參 三錢 陳皮 八分 茯苓 三錢 生苡仁 六錢 焦冬朮 三錢 炮薑炭 一錢半 清炙甘草 八分 廣木香 一錢 礬半夏 三錢 桂枝 一錢半 炒穀芽 五錢 生薑 二片 紅棗 七枚 


少腹痛，氣升作嘔，診脈兩關尺獨大，咳嗽多痰，患經四載，此屬奔豚，當用石頑先生法。
當歸 三錢 川楝子 三錢 小茴香 三錢，炒 酒元胡 一錢半 生牡蠣 六錢 烏鰂骨 三錢 降真香 一錢半 生香附 一錢半 炒白芍 三錢 澤瀉 三錢 


四帖痛去，而咳嗽多痰，再以前法，復以息風。

外感去後，帶起肝痛作嘔，口渴，脈弦數。
歸鬚 三錢 炒川連 一錢 杏仁 三錢 炒白芍 三錢 川楝子 三錢 半夏曲 三錢 降真香 一錢 鮮生地 二片，泡 酒元胡 一錢半 陳皮 八分 生香附 一錢半 


兩劑痛嘔皆去。

診脈沉弦，五更腹痛作溏，當用建中加減。
當歸 三錢 清炙甘草 一錢半 生牡蠣 五錢 制香附 三錢 生白芍 五錢 南天燭 六錢 陽春砂 八分，沖 川續斷 三錢 桂枝 一錢半 炒丹皮 三錢 陳皮 一錢 

厥陰大瘧自愈後，左肋生有瘧母且多，咳嗽痰少，診脈右手已調，右關弦數。
大凡瘧母，久則必失紅，且塊形日增痛，今已患有咳嗽，豈已愈之事，故用薛氏法八劑未效。
鄙見仍須進之，藥足其瘧母自消⾀

炙鱉甲 六錢 當歸 三錢 小青皮 一錢半 旋覆花 三錢，包煎 炙龜板 四錢 生牡蠣 六錢 柏子仁 四錢 青蔥管 二支 生地 五錢 軟柴胡梢 一錢半 冬桑葉 一錢 

<script src='https://williamkpchan.github.io/LibDocs/readbook.js'></script>

</script>
