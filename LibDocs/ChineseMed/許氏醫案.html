<base target="_blank"><html><head><title>許氏醫案</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1" />
<link rel="stylesheet" href="https://williamkpchan.github.io/maincss.css">
<script src="https://ajax.googleapis.com/ajax/libs/jquery/1.5/jquery.js"></script>
<script src="https://williamkpchan.github.io/lazyload.min.js"></script>
<script src='https://williamkpchan.github.io/mainscript.js'></script>
<script src="https://williamkpchan.github.io/commonfunctions.js"></script>
<script>
  var showTopicNumber = true;
  var topicEnd = "<br>";
  var bookid = "許氏醫案"
  var markerName = "h2"
</script>
<style>
body{width:80%;margin-left: 10%; font-size:24px;}
h1, h2 {color: gold;}
strong {color: orange;}
img {max-width:90%; display: inline-block; margin-top: 2%;margin-bottom: 1%; border-radius:3px;}
</style></head><body onkeypress="chkKey()"><center>
<h1>許氏醫案</h1>
<a href="#mustWatch" class="red goldbs" target="_self">Must Watch!</a><br><br>
<div id="toc"></div></center><br><br>
<div id="mustWatch"><center><span class="red">MustWatch</span></center><br></div>
<pre><br><br>

作者 許恩普 朝代 清末

己丑年，京畿道胡貸青病劇，延余診視，舌黑，譫語，不省人事，諸醫均以為實熱實結，擬用大承氣湯。余診脈，洪而無力，不渴，復以薑片擦舌即淡，症若傷寒，化為虛熱，擬用人參竹葉石膏湯。一服便行見效，加減數劑而愈。後月余，舌退一殼，如枳殼，即書中所謂六十樣舌中之　甲舌，陰虧也。設症不辨虛實，則死生反掌矣。

己丑，工部員外楊味春夫人吳勤惠公小姐產時搐搦，不省人事，集醫治，以肝風不效。

適夫人嫡堂兄吳純甫太守進京，引見與余，父子世交，延余診視。脈虛，知為血暈非肝風也。

先用韭菜根置兩壺中加醋煮開，以壺兩嘴對兩鼻孔熱氣熏之，立時生男，蘇醒，擬以當歸參千金湯服之安。然繼而胞衣不下者一日，合家驚惶，余著尋雞頭、菱葉，撕破，加炒皂刺三錢，同煎，服之。時許，胞衣隨惡血分碎而下，安然無恙矣。

己丑，候選通判繆仲勉少君傷寒，他醫誤為瘟疫，重用涼藥，以致病劇，臥床兩月，痰喘欲絕。延余診視，脈沉濡而滑相等，尚可挽回，擬以生脈散加半夏杭芍服之，見效。數服即能飲食，治理數月，兩腿不能伸屈站立，其母只此一子，不勝情急，詢余曰廢否？余曰：以脈緩和無力，不至生理殘障。即用十全大補東加杜、牛膝，下注三陰，並令捶打以舒筋血，又兩月全愈矣。

庚寅年，戶部員外寶源局監督胡呂瑞少君瀹生鹺尹壺相小產，胎不下者十余日，諸醫均以攻代之藥，胎更不下，而疼如絞，命在旦夕。延余診視，脈濡，以體素弱，加以小產誤服攻伐，重傷氣血，以致血竭而胎不下。以十全大補東加重以助氣血，加朴硝一錢以化死胎。

即下，去硝，用生化東加參　以扶氣血，數服而愈。

壬辰，胡呂瑞部郎痢疾，晝夜百余次，汗出如流，年逾五旬，諸醫均以年老氣血就衰，將脫之象，重用參　等藥，而痢反劇。
延余診視，脈急有力，寒化為邪，照《內經》初痢用清，久痢用固之法，擬以黃芩東加減，以扶正清熱。胡不敢服，強而後可，一服見效，數服減輕。盈月後用，真人養臟東加減，滋陰固攝之劑，數服遂愈。辛卯，劉仲良太史夫人比部段少淪之胞妹，因觀劇夜深，衣單卒中痰迷，齒脈均閉，便溺俱遺，心窩微存一息，針不出血，諸醫束手。延余診視，曰：症有七不論脈，此其痰閉之一也。系受風寒痰閉，便溺俱遺，亦非五臟絕也。手未撒，發未指，面未如妝，汗未如珠，尚可挽回。幸假至契，深信不疑，擬以小續命湯，三生飲，再造丸合參加全蠍等藥，以扶正氣，逐風化痰，行氣和血。以口閉藥不下咽，用烏梅擦牙，竹箸啟齒，小壺呷藥，時許即呼媽矣。醫治三日方蘇，月余遂愈。

胡公度待御之仆，某年弱冠，在京出痘，色紫周身無縫，登屋狂叫。
延余診視，脈洪實有力，舌苔黑知為熱邪。擬歸宗東加減，以去熱邪燥糞遂安。復擬犀角地黃加減，清熱透發，數貫膿結痂而愈，變為麻臉，非舊日面目矣。又有廚夫某，中風不語，他醫誤以瘟治病劇。延余診視，脈細，知系卒中。擬以小續命加參　一服，即大呼曰：何不早服此藥也？又大同居東沈智泉中風，亦用此藥加減而愈。
又水部正郎楊紫滄中風，亦用此藥加減而愈。又內務府科房王壽齡母中風，亦用此方加減，而愈。又給諫洪良品中風亦用此方加減，壽延二年。故後哲嗣鴻卿明府向云誤信，人言以年老氣衰，將余初擬方內羌活、獨活、防風未用，以致病未除根也。其余貧民無名之人，不可勝道也。

唐春卿閣部堂於壬辰秋患背寒如冰，難以轉動月余矣。
延余診視，少陽弦緊，太陰緊急，知系兩經外感，汗未解澈之伏邪，擬以柴平散加減，以和解之。唐公以為體素虛弱，他醫用參　薑附重劑，尚不能愈，而以此和解，可乎？余曰：譬如盜賊伏於家中，不開門驅逐，害焉能除？請姑試之。一服見效。唐曰：十日後天壇當瘥，能否？余曰：可。復擬滋養之劑，數服大愈，果應瘥矣。

劉次方於庚寅年為巡街御史時，相召宴飲，余赴道謝，言未曾面，何見愛之深也？劉云：見余脈案，擬方真有道理，愿為疾病扶持之交。
余以小道偶中，遜謝無何。劉患牙疼面腫，太陽筋跳如錐痛，諸藥罔效，寢食俱廢，延余診視，脈數無力，知為虛熱，氣血相搏，邪火上蒸，內服玉女煎加減，外以開水熏洗痛處，以和氣血，又以熱手巾　之，再用燒酒以小指蘸滴耳內，如火外發，傾刻痛止，氣血和矣。再用唾膏貼之。消腫，再用硼砂、冰片、細辛、蒲黃、黃柏、青鹽共研細末，頻擦牙齦，消腫止疼。內服滋陰以退虛熱即愈。又水部張蔚如夫人，牙疼異常，飲食俱廢，亦如法加減，治之遂愈。
此虛火疼十之八九，若實火疼，宜用連翹、銀花、綠豆皮、蘆根等清涼之藥。若蟲牙疼用明雄黃，松香等藥擦之即死。以上諸疼，七十方中，無此妙也。薩嘉樂太史夫人患牙疳，腫疼異常，已落一齒幾於穿鼻透腮。延余診視，脈洪有力，知為熱毒。內服金銀花散加減，外用硼砂、冰片、紅棗燒灰、兒茶、人中白、陀僧、青鹽、枯礬研細末敷，繼用犀黃散加輕粉麝敷之。
旬日，遂愈。庚寅張季端殿撰夫人體虛難眠，延余診視，脈沉細，用溫補藥數服而愈。嗣後感冒風寒，渠以為舊症，用參　等藥服之以致沉重，復延診視，脈緊無力，知為虛人外感，治以再造散加減，解邪和中之劑，服之寒戰，似藥不合，渠言奈何？余復診之脈動，言時發汗以薑白糖水飲之助氣。夫人胞叔楊子琛明府知醫，信余力言不錯，藥邪相爭，故寒戰耳。張留余俟之至十點鐘時，果汗而愈矣。

又張次子二歲時，素患腿疼，不能行走，教人捶打，以重物厭之方眠。余診視脈弱極，兩尺幾無，知為先後天不足之故，擬用十全大補東加杜仲、牛膝，下注三陰，數服遂愈。

甲午秋，戎部李星若夫人腹疼如絞，日久欲死。
延余診視，脈沉細，知系虛寒氣結，他醫誤用涼藥，以致病劇。余始擬以附子理中東加減，一服而愈。旋因食抄絞痛如故，九日不便，診脈虛細，系九結中之秘結。不可攻下，擬以前方加潤導之品便而愈。旋又風抄，九月初一日痛絕，齒脈俱閉，僅存一息，其胞兄內閣中書虹若言女初三日吉期，設無救奈何？余為情急，恐藥餌不及，囑星若親灸章門、虎口、三裡等穴，並將前方加山甲、牛膝、桂枝，木香、烏藥等擦牙，以箸啟齒，呷藥，一時而蘇，脈復。余出曰：包辨喜事無虞。
數服而愈。丙申年，來請，言夫人血崩暈絕。往診脈擾急，知系小產，非血崩也。治以生化東加參　，去舊生新之品遂愈。馬積生太史夫人亦患腹痛，如絞，數月病劇。延余診視脈息腹痛相同，因體因症加減。
擬方不敢服，以為與他醫用寒藥相反也。適曾任廣州府馮端本太守壽日與馬姻親李星若亦姻婭同往，稱禮，即馬遍詢同鄉，可否服余之藥？僉云：可歸即試服。次早請余，言病減半矣。深信不疑，連服數劑而愈。農部張馨庵屠遜庵亦河南人，兩夫人亦患此症欲死，均為如法治愈。

徐頌閣侍郎三公子，於甲午歲淋症，他醫誤以血淋，苦寒之藥，數月病劇，臥床不起，身不能動，將一年矣。
延余診視，僅存一息，脈沉細知為陰虧變色，非血淋也。詰其故，言無外務，以妻歸寧浙省病年不歸，思想而得。余曰：欲心一動，精卻離舍成淋，久則陰虧變色，誤為熱淋，治以寒藥，至於此極。擬以人參菟絲丸加減，大補之劑，以固心腎。一服見效，復診加減數服，能食月余，全愈。

李實之太史放甘肅主考時，夫人住京，系朱相國之孫女，湖北廉訪之女，內閣章京伯平之妹，產後病劇。
延余診視，脈沉細，四肢拘攣，癱痿溺黑，知受風寒化熱為痹。擬以獨活寄生東加減見效，繼為加減數服而愈。朱即請以夫人小產數胎為憂，余診視，脈沉無力，氣血兩虛。擬以泰山磐石散、千金保胎丸合參，令有孕時服三十劑，果胎安矣。連舉二子。甲午農部李有榮之夫人，臨產三日未落草，咸謂胎死腹中，夫人自期亦死。
情急許稔婆百金下死胎，以保夫人之命。稔婆無策，延余診視，脈緩舌苔面色均無青赤，知胎無恙。詢之稔婆，向言尚未順胎，知經人早漿破血竭，猶魚在盆，無水不行，數日不生者多也。安熨夫人不要慌亂，靜心安臥，包管無恙。即重用達生散加重參　歸芎各一兩，外加蔥頭七個，黃楊腦七個。熊亦奇太史知醫，斟酌意藥太重，余言：非此重劑，不能壯氣生血，毋疑。幸李素信余醫，留坐茶點少待，服藥時許，家人報喜生一少爺，母子均安然矣。

癸巳孫來山尚書小姐，因寒癃閉二日，腹脹如鼓。李山農方伯知醫曾治尚書濕病而愈，茲治小姐不效，素信余醫，代為荐診。少陽脈弦，知為虛痞，擬以柴胡半夏茯苓東加減，汗解溺暢遂愈。

京畿道徐叔鴻夫人胸脹大痛世醫誤以經閉三月　瘕，治之幾危。
延余診視，六脈相等，陽搏陰別，孕兆也。徐公曰：生過三胎，知無孕。余曰：十樣胎十樣生。年近四旬，氣血漸衰，正氣不敵，胎氣引動，素有肝氣，故脹痛。擬以安胎養血調和肝氣之品請姑服之。以手試腹，如伏雜狀，即知是胎非病。徐公如約，次早來請言，真醫也，果胎跳矣。再擬數服全愈。

至秋舉一子，即六少爺也。

乙未夏，京師霍亂轉筋急症，傾刻無救，一月之間，死有十數萬人。
如前明崇禎六年之瘟疫相似也。余因刊有《辯瘟論霍亂論》，以行氣活血針刮各法，施散數十萬張，救活無算。適小外家亦得此症，如法救活。其他如法救活更無算。惟龔魯卿觀察仆救活後，戒食，米食不聽，食粥兩碗，症發不治而亡。

乙未，比部正郎歐陽伯春病傷寒，世醫誤以為瘟，治以苦寒之藥，不眠者三日，譫語揭被，狂叫大熱，舌苔黑刺。延余診視，脈洪無力，知為虛熱。以薑擦舌即白，的為傷寒，非瘟疫也。虛火上炎，內無實熱，擬以人參竹葉東加減，引火歸原之品，伊芳諸親多不敢主，幸伊芳姑丈比部郭斡臣力主服之，遂安。四服全愈。

甲午、王子捷太史令緩感冒風寒，理宜解表和中，汗澈即愈，而世醫誤以犀角羚羊角等藥，引邪入內，不能言語，病劇。延余診視，脈沉緊，用羌活東加附子肉桂去黃芩、生地，一服能言發，出疹子而愈。

甲午冬，黃慎之殿撰傷寒，時醫以為冬瘟治，以元參論兩等寒藥二十余日，煩躁不省人事，三日不能合眼。延余診視，脈數不及，知為胃氣欲絕之象。擬以人參東加減引火歸原之劑，一服遂眠，至次午方醒。清余道謝，復診脈，復依方加減月余，全愈。

甲午，劉伯崇殿撰弟歸感寒譫語，暴病驚人。延余診視，脈浮數，知為風寒化熱無汗，擬以羌活東加減，一服汗解而愈。

甲午冬，程從周軍門少君紹周太守患喉痹，時醫誤以溫補治之，遂致喉腫水不下咽三日矣。
延余診視，脈沉細。余曰：此症肺胃腎虛，火上衝喉嚨成痹。單者重而雙者輕，最忌刀針，刺破喉嚨，引毒入內不治，並忌溫藥助邪，散藥發邪，涼藥伏邪。誤服溫補助邪項腫，以致於此。余為先刺少商、商陽二穴，出黑血，以淺毒，貼金剛匙以拔毒，吹吳氏丹藥以消毒擬以滋陰清肺東加減，以和解之。服藥時許飲水，晚間食粥，次日加托裡透膿之品數服，外潰內消而愈。

福建陸路提督程魁齊軍門年六旬傷寒，時醫以年老氣衰，重用參　補藥，固邪於內，痰喘不眠，病劇。延余診視，脈緊數，知系閉塞寒邪，化熱痰喘。擬以小青龍東加減，解寒邪，疏通肺氣化痰之品。僉曰：年老氣衰，不可服。

余曰：有症無損，開門逐盜之法，姑試少服。其弟從周軍門天姿過，人以為然，囑先服半，咳喘頓減，終服大好，依方加減十日而愈。

京畿道胡岱青小姐年及笄時，腹痛如絞，時醫均以受寒，重用薑附肉桂，其疼逾甚。延余診視，脈澀無寒症，因言人腹中有蛔　、長、寸、線白等蟲九種，長蟲長一尺，不治。胡公言：曾便過尺長白蟲。余囑即買花榻餅一個，令服。再買榧子二斤，炒如粟子，令吃數日，便出長白蟲數尺，長無算，遂愈。

王小岑洗馬患目昏花不能視物，時醫以為肝熱，清風退火之藥，病逾甚。延余視，診脈沉細，知為氣虧內障，擬以八味還睛散，去風藥，重加參　服三十余劑，遂能視書寫字。適考試京察一等召見，簡放襄陽知府。

陳紫蓬太守在京投供五年，與余契交，患脫肛腫痛，時醫均為痔瘡治之，腫疼逾甚。延余診視，脈沉虛年逾六旬，知為脫肛便血，急則治標。先以螺汁合梅片敷之，減疼，內服滋陰清提補藥，頓縮；外用椅墊，日晒大熱，輪換坐之；又以開水頻洗，數日而愈。

李虹若小軍機癉瘧誤服他醫涼藥，病劇延余診視脈緊間日一發，先冷後熱，譫語，四時方退，已二十余日，自謂五臟皆空，病將不治。
余言包治，擬以清脾飲加減。渠云：最忌柴胡。余云：此症必用柴胡和解少陽，姑試服之，過日又發。伊芳云：柴胡不效，定不服矣。余診脈，見緩，知邪將解，復強令服，瘧止。再以加減數服而愈，從此不信許濟東大名醫矣。

戶部萬錫珩夫婦咳嗽晝夜不止，痰吐成盆，時醫用人參鹿茸等藥，痰咳逾甚。延余診視，脈洪數，知系風寒閉於肺中，擬以二陳導痰東加麻黃一服而愈。伊芳子書城黃膽秘結十數日不便，時醫治以承氣湯，余診脈沉細，知系虛黃秘結，擬以茵陳潤導滋養氣血，使下焦氣化而能出矣。飲以豬蹄湯，十四日便通黃退，遂愈。

馮霖汝明府夫人胎中漏血，合家驚慌。延余診，脈和緩和，系胎漏而胎未動。擬以安胎養血之品，每月行血如經，十月而生，母子安然。

潘輝庭正郎令親楊姓病狂上屋，他醫均以犀角三黃湯。力主延余診視，脈洪無力，知系風寒未解，虛火上炎，擬參苓甘露飲加柴胡和解等品。伊芳同鄉多不為然，惟潘半信半疑，焚香拈鬮，得余藥方，囑一劑，作三服，初服，次服，安眠，終服愈矣。

張書城侍御夫人病，每厥不省人事，諸醫均以肝風治之不效。
延余診視，脈沉澀，知系郁結氣厥，非肝風也。詢夫人生育否？答以無。年幾何？答以不惑。余曰：夫貴妻榮，何以氣鬱至此？夫人言理該如此，而事有不然者，余復詢張公納側室否？張曰今春買一外家。余曰：後妃能逮下而小星抱衿與　樂，只君子有何郁處？及至書房，余詰張公，具以告實，寢外家處時多。余曰：誰家郎能被汝呼也？無怪氣厥耳。遂擬以調氣和血之方，勸張公常宿夫人房為引，數服而愈。後遇張公笑余，醫外醫耳。

唐炳霖侍御小姐，年已及笄，病劇。
延余診視，脈澀，知為氣鬱。詢以母氏，唐曰：故。余曰：俗語能從討飯之母，不跟做官之父，小姐笑。復問兄嫂？唐曰：不和因得病。余曰：小組自有家耳，諸事忍讓，何氣為詢，婿誰家？唐曰：待字。余曰：有高紹祥者，年弱冠宦家公子，才貌均佳，今科備中，堪為良偶。唐頷之，因擬以調氣之品數服而愈。余與柳太守為媒，高允請命於兄津江縣知系查核病故事寢旋說與某主政偕老矣。

祁子和尚書之孫君司馬段少滄軍機之婿夫人產後傷寒，譫語病重。延余診視，脈緊有力，擬以葛根湯生化湯合參和解，一服汗澈而愈。

李有　明府在京投供患瘧數月，病勢沉重，諸醫罔效。延余診視，脈沉緊，知邪伏於太陰少陽之間，擬清脾飲加減，略重草果以解兩經之邪，外用胡椒末合蒜搗爛，置兩錢於兩關脈上，置椒蒜泥，用布條札緊，一伏時拔出白泡，泄邪遂愈。

李筱垣太史患喉痹，甚重，如法治愈。遂信余醫。過從有年每逢公館眷屬失調，延余診視立痊，故情誼逾濃也。

兵部王　珊夫人，胎中漏血，向言無孕，余以診脈流利不絕，認定為孕，以安胎養血之品治之，迨四個月後胎動，夫人猶曰無孕，王怒曰：私子也，何諱為？夫人亦恚其言穢。余勸曰：夫婦均年不惑，無子，設他醫誤以病治，奈何？此情急之言，毋足怪。夫婦轉怒為喜，後舉一子，親朋賀筵。余曰：私子也。眾詢顛末，具以告，咸大笑。

工部正郎楊樞孫暴受寒邪，上下氣隔，汗出如珠，腹脹如鼓，諸藥罔效，用稀涎散吐出兩大盆痰涎遂愈。此醫道所以有汗吐下和四要法也。

張文和公孫聯恩正郎夫人病劇，延余診視，脈細，知為氣虛中滿，非實脹也。擬以補中益氣湯，數服遂愈。

馮傑觀察子茂才進京鄉試，病痢，日廁厠無數，他醫重用桂附論斤，病劇。延余診視，脈數，知系熱邪，擬黃芩東加減，一服見效。月余，痢仍一日數次，改真人養臟湯數服，全愈。

吳燮臣司業父刑部毓春公咳喘嘔逆，延余診視脈，七八至將絕之候，服殿撰陳冠生方石膏、黃連多日，以至此劇。
余擬腎氣東加減，以救垂絕之陰陽，服之見效。次早來請，以為得手，至則見喘。已輕，呃逆已止，精神大好，原可挽回復。依原方加以滋陰扶陽之品，適陳冠生至，持方連曰：火上添油也。余請示姓名，知為殿撰。曰：何知為熱？陳曰：脈數曰浮數為風熱，沉數為寒熱，洪數為大熱，數而有力為實熱，數而無力為虛熱。
今數而無力，不及之象，猶燈油將盡，拍拍欲絕之候，添油猶恐不燃，若加滴水即滅矣。陳曰：脈之理微曰：誠然，然優人胡琴二弦三指挑撥五音合調，君能之乎？陳曰：未習也。曰：以此即知脈理，未習故不知也。遂辭。燮臣司業送出，詢以病勢，余曰：若聽陳君主政，預備後事，不出三日也。旋陳病自用苦寒之藥亦亡。

王惠棠員外，四旬無子，不能寓內，為之擬方滋補之劑服數十帖。一日請診視姨太太，脈陰搏陽別，左大右小，余曰：喜脈。弄璋之兆，按月請診，果舉一男，後連生子。

侍郎許筠庵胸脘絞痛，他醫均為熱症。延余診視，脈沉知為新受寒邪滯氣，胃脘作痛非心疼也，擬排氣飲加減。公子樨筠內閣言素服肉桂，恐系受熱，余以脈論，的寒非熱，出詣李山農方伯，具以告，渠與許公郎舅至親兼知醫，急往請服余方，遂愈。

余往京十年，來往診視名公巨卿隨手而愈者，以舉其人焉。周錫恩太史陳梅初，侍讀吳祖農，太史馮孟華，探花蒯禮卿，太史陳桂生，侍郎陳桂溪，太史王茂庵，中書周葆，戶部翁鼎臣，工部顏曾，州判韋篤臣，戶部宋芸子，太史陳嵋，戶部馮賡如中，國子監教授張拔臣，戶部區德霖，吏部嵩潤，御茶房總辨方芰塘，參議姚幼庵，戶部李芝生，兵部彭積初，戶部龔引生，刑部正郎龔懷西，太史劉藹如，戶部正郎李小出，戶部鄔質義，戶部祁子和，工部尚書郭應中，工部徐乃秋，侍御陳順鑲，中書湯承慶，附監劉味齊，戶部許孝生，中書陳瑤圃，軍機郭之全，軍機范子蔭，戶部楊蓮甫，太史李牧之，軍機張弟兄秋，太史左笏卿，刑部戴少懷，太史余鼎臣，總鎮武克訓，光祿寺覺羅炳成，考，宗室徐葆生刺史楊蔚霞，中書仇淶之，戶部左蘧生，司馬伍蘭蓀，中書何小溪，刑部張蔚森，工部鄭芷軒，光祿寺正卿何潤甫，工部員外王集，禮部員外鄭皋，刑部李文田，侍郎黎大均，刑部熊潤甫，吏部劉金榜，通判楊爵修，典史曹兆福，正郎謝啟華，戶部朱光黻，太史沉桐，內閣朱珩，助教萬郎庭，戶部范幼坡，太史江忠立，戶部丁　之，侍御徐仲阮，兵部馮立齊，廣州知府曹顓枚，侍御李模皋，侍御李文輝，山西知縣祥蔭大挑，光祿寺評事鄭廷襄，侍御鄭黻門，侍御高袖海，知縣徐本立，河南知縣曾重伯，太史俞恪士，刑部鄰蘭樵，知縣湯伯英，優貢周甲三，太史裴玉山，侍御張次山，侍御柏云卿，太史方德　，四川合州知州陳香士，戶部吳效曾，知府熊經仲，太史李釗，雷州知府魏時鉅，太史王兆蘭，河南開封知府徐道　，侍御馬吉璋，太史林貽書，太史陳兆文，太史丁道津，兵部黃書霖，知府彭向青，傳臚王錦堂正郎趙芝珊，太史高理堂，侍御曾樹椿，正郎孫筱園，刑部崇源小HT校饒芝祥，太史陳香輪，侍御張畹農，軍機郭清安，安徽副將濮紫泉，軍機劉啟翰，正郎王紹廉，太史徐古香，軍機胡寶鋒，軍機章同知州楊知齊，海州知州徐壽衡，尚書吳渭濱，通州知州張弼臣，太史孫朝華，軍機許介侯，太史翁慶麟，知縣韋其廉，浙江知縣韋鼎，鄉試韋繼賢，戶部許鳳文鹽，過於大使張道宇，刑部劉光第，刑部朱益藩，太史凌文煥，廣東知縣黃儒荃，委署侍讀吳平泉，安徽知縣吳石卿，揀選知縣許拔庵，內閣全芸軒大使舒云亭，江蘇知縣魏學恆，綏陽縣知縣魏理云，柳州知府俞耕齊，山東知縣陸賡卿，吏部毛陔，戶部毛篤山，知府吳堪，知縣尹緝庵，知府李灼華，太史楊覲圭，兵部羅炳熔，知縣徐本華，知縣李小研，大常寺卿尹　若，太史岑云　太仆寺卿汪叔芾，內閣葉玉書，內閣關杏HT，正郎延清員，外藏濟臣，洗馬宮竹褸，山西平原知縣洪禧，知縣汪文銜，刑部昌頎，四品宗室馮文蔚，閣學梁翎遠，太史白曾焯，刑部趙延璜，員外陳文銳，禮部景恩，宗室鎮國將軍黃珊庵，侍御朱云甫，太史張友鶴，北通州馮志先同知楊望洲，知縣楊藝芳，大名道鄭芝岩，侍御京察，浙江糧道巢夢芝，知縣趙心笙，南捕廳李新之，元亨金店葉鐸人，太史王小航，禮部鮑印亭，記名道羅程青，四川定遠縣，胡韻蘭，舉人王彥泉，太史楊樹，內閣侍讀汪春榜，兵部楊廷桂，守備湖南提塘周瑞鑾，湖北東湖縣知縣孫啟瑞，工科連總叔，軍機王廷鈺，寧津知縣丁理堂，教諭陳金鰲，松藩總鎮陳梓琴，知縣袁葆生，兵部賈孝珍，山西知州徐子靜，中允儲冰薌，工部蓋永貞，平泉州知州楊登甲，刑部孔樾，農部膝均，知縣楊東皋，刑部楊維新，崇慶州錢開　，戶部王承陛，東河同知區海峰，刑部余鼎三，太史劉培元福，山總鎮何慶濤，教習車誠一，內閣凌福彭，太史謝秀山，刑部魏學恆，山西河曲縣知縣曾紀雋，知縣王慶　教授王仲連，侍講王季連，蔭生王幼連，舉人承蔭，正郎周葆禎，縣丞屠義容，昌平知州江瑞麟，知縣曾景釗，刑部曾伯陶襲伯蔡學淵，戶部何玉磷，知縣陳嘉言，太史楊鼎，新甘肅知縣關六生，軍機張樂山，知縣丁小春，同知縣育甫，州判英心垣，小HT　校徐芷帆，太史鄰亨先，員外鄒經甫，禮部鮑心增，吏部聶楫臣，禮部員外詹黻廷，禮部正郎楊覲宸戶部郭喬生，戶部郭蘭蓀，觀察汪范卿，宗人府主政袁葆生，兵部袁敏孫，正郎丁竹珊，中書黃篤瓚，中書朱夢霆，中書潛彝帆，中書林右臣，中書丁衡甫，吏部丁錫丞，吏部朱古科，刑部彭維鏞，戶部王承洛，司馬陳虞延羅家瑋，工科卞虞卿，花翎侍衛解兆鼎，金佐周沈兆，梁王治國馬、少輔祁子修、徐壽干、張少山、張振邦，藍翎侍衛許炳儀、秦輔亭、耿敘卿、葉少樓、饒居仁、馬俊臣、嚴文卿、張玉卿、朱虎，員，武舉朱犀員武進士此均延。余胗視相得者，其他平人，逐日送診，不可勝記。是以醫名噪於京師，自愧何敢言醫，聊以小道濟人為懷耳。　


<script src='https://williamkpchan.github.io/LibDocs/readbook.js'></script>
</pre></body></html>
