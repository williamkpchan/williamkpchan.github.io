<html><head>
<meta charset="utf-8">

<style>

a:hover,a:active{color:red}
table.w3-table-all{margin:20px 0}
.top {
 position:relative;
 background-color:black;
 height:68px;
 padding-top:20px;
 line-height:50px;
 overflow:hidden;
 z-index:2;
}
body {
 background-color: #000000;
 color: MediumSeaGreen;
 margin-left: 12%;
 margin-right: 12%;
 font-size: 24px;
}
a { text-decoration: none;
	color: #58D858;}
a:visited { color: #88C898;}
A:hover {	color: yellow;}
A:focus {	color: red;}
code { color: gray; background-color: #002010}
pre { color: gray; background-color: #001010}
h1, h2, h3, h4, h5, .goldword {
	color: gold;
}
table{
	width: 100%;
	font-size: 20px;
	border-collapse: collapse;
	border: 1px solid gray;
}
th{
	border: 1px solid gray;
	font-weight:bold;
	color: lightgreen;
}
td{
	padding:10px;
	border: 1px dotted dimgray;
}
tr>th:first-child{
	width:40%;
}
tr>td:first-child{
	color: lime;

}
img{
	margin-top:1%;
	margin-bottom:2%;
}
.topic, .item{
    color: lime;
}
.goldsha {
    color: white;
    border: 1px solid gold;
    padding: 2px;
    border-radius: 3px;
	box-shadow: -2px -2px 3px gold inset;
}
.redsha {
    color: gold;
    border: 1px solid red;
    padding: 2px;
    border-radius: 3px;
	box-shadow: -2px -2px 3px red inset;
}
.whitesha {
    color: red;
    border: 1px solid white;
    padding: 2px;
    border-radius: 3px;
	box-shadow: -3px -2px 3px white inset;
}
.orangesha {
    color: yellow;
    border: 1px solid orange;
    padding: 2px;
    border-radius: 3px;
	box-shadow: -2px -2px 3px orange inset;
}
.yellowsha {
    color: lime;
    border: 1px solid yellow;
    padding: 2px;
    border-radius: 3px;
	box-shadow: 3px 3px 3px silver;
	display: inline-block;
}
.greensha {
    color: lightblue;
    border: 1px solid green;
    padding: 2px;
    border-radius: 3px;
	box-shadow: -2px -2px 3px green inset;
}
.left {
    position: absolute;
    left: 100px;
    color: GoldenRod;
    border: 1px solid GoldenRod;
    padding: 2px;
    font-size: 60%;
}
.bord {
    color: redpink;
    border: 1px solid GoldenRod;
    padding: 1px;
    font-size: 90%;
}
.yellowbord {
    color: lime;
    border: 1px solid yellow;
    padding: 2px;
    border-radius: 3px;
	box-shadow: 3px 3px 3px silver;
}
.bluebord {
    color: white;
    border: 1px solid lightblue;
    padding: 2px;
    border-radius: 3px;
	box-shadow: -2px -2px 3px silver inset;
}
.highlight { 
    color: white;
    background-color: #002030
  }
hr {width: 50%;}
li{
	list-style-type: decimal;
}
#toc, #tang, #san, #pill {
	margin-left: 15%;
	margin-right: 15%;
	color: gold;
	padding: 1%;
	text-align: left;
	box-shadow: 5px 5px 15px silver;
	border-radius: 5px;
	border: 1px solid DarkSlateGray;
    font-size: 90%;
}
.mywords{
    color: Crimson;
}
.orangeword{
    color: orange;
}
.remarks {
	font-size: 22px;
	color: MediumSeaGreen;
}
</style>

<script src="http://ajax.googleapis.com/ajax/libs/jquery/1.5/jquery.js"></script>
<script>
$(document).ready(function(){
    $('h1, h2, h3, h4, h5, .goldword, .item').click(function(){
    parent.history.back();
    return false;
    });
});
</script>


</head><body>

<center><h2>白话《神农本草经》</h2></center>

<div id="toc"><a href="#上经">上经</a> . <a href="#中经">中经</a> . <a href="#下经">下经</a><br><br>
<a href="#玉石（上品）">玉石（上品）</a>
 . <a href="#草（上品）">草（上品）</a>
 . <a href="#木（上品）">木（上品）</a><br>
 <a href="#人（上品）">人（上品）</a>
 . <a href="#兽（上品）">兽（上品）</a>
 . <a href="#禽（上品）">禽（上品）</a><br>
 <a href="#虫鱼（上品）">虫鱼（上品）</a>
 . <a href="#果（上品）">果（上品）</a>
 . <a href="#米谷（上品）">米谷（上品）</a>
 . <a href="#菜（上品）">菜（上品）</a><br><br>

<a href="#玉石（中品）">玉石（中品）</a>
 . <a href="#草（中品）">草（中品）</a>
 . <a href="#木（中品）">木（中品）</a><br>
<a href="#兽（中品）">兽（中品）</a>
 . <a href="#禽（中品）">禽（中品）</a>
 . <a href="#虫鱼（中品）">虫鱼（中品）</a><br>
<a href="#果（中品）">果（中品）</a>
 . <a href="#米谷（中品）">米谷（中品）</a>
 . <a href="#菜（中品）">菜（中品）</a><br><br>
<a href="#玉石（下品）">玉石（下品）</a>
 . <a href="#草（下品）">草（下品）</a>
 . <a href="#木（下品）">木（下品）</a>
 . <a href="#兽（下品）">兽（下品）</a><br>
<a href="#虫鱼（下品）">虫鱼（下品）</a>
 . <a href="#木（下品）">木（下品）</a>
 . <a href="#米谷（下品）">米谷（下品）</a><br>
<a href="#菜（下品）">菜（下品）</a><br><br>
<a href="#本草经佚文">本草经佚文</a>
 . <a href="#附吴氏本草十二条">附吴氏本草十二条</a>
 <br><br>
上药<br>
<a href="#chapter-1" target="_self">丹沙</a>
 。 <a href="#chapter-2" target="_self">云母</a>
 。 <a href="#chapter-3" target="_self">玉泉</a>
 。 <a href="#chapter-4" target="_self">石钟乳</a>
 。 <a href="#chapter-5" target="_self">涅石（旧作矾石，据郭璞注，山海经，引作涅石）</a>
 。 <a href="#chapter-6" target="_self">消石</a>
 。 <a href="#chapter-7" target="_self">朴消</a>
 。 <a href="#chapter-8" target="_self">滑石</a>
 。 <a href="#chapter-9" target="_self">石胆</a>
 。 <a href="#chapter-10" target="_self">空青</a>
 。 <a href="#chapter-11" target="_self">曾青</a>
 。 <a href="#chapter-12" target="_self">禹余粮</a>
 。 <a href="#chapter-13" target="_self">太乙余粮</a>
 。 <a href="#chapter-14" target="_self">白石英</a>
 。 <a href="#chapter-15" target="_self">紫石英</a>
 。 <a href="#chapter-16" target="_self">青石、赤石、黄石、白石、黑石脂等</a>
 。 <a href="#chapter-17" target="_self">白青</a>
 。 <a href="#chapter-18" target="_self">扁青</a>
 。 <a href="#chapter-19" target="_self">菖蒲</a>
 。 <a href="#chapter-20" target="_self">鞠华</a>
 。 <a href="#chapter-21" target="_self">人参</a>
 。 <a href="#chapter-22" target="_self">天门冬</a>
 。 <a href="#chapter-23" target="_self">甘草</a>
 。 <a href="#chapter-24" target="_self">干地黄</a>
 。 <a href="#chapter-25" target="_self">术</a>
 。 <a href="#chapter-26" target="_self">菟丝子</a>
 。 <a href="#chapter-27" target="_self">牛膝</a>
 。 <a href="#chapter-28" target="_self">充蔚子</a>
 。 <a href="#chapter-29" target="_self">女萎</a>
 。 <a href="#chapter-30" target="_self">防葵</a>
 。 <a href="#chapter-31" target="_self">柴胡</a>
 。 <a href="#chapter-32" target="_self">麦门冬</a>
 。 <a href="#chapter-33" target="_self">车前子</a>
 。 <a href="#chapter-34" target="_self">木香</a>
 。 <a href="#chapter-35" target="_self">署豫（旧作薯蓣，御览作署豫是）</a>
 。 <a href="#chapter-36" target="_self">薏苡仁</a>
 。 <a href="#chapter-37" target="_self">泽泻</a>
 。 <a href="#chapter-38" target="_self">远志</a>
 。 <a href="#chapter-39" target="_self">龙胆</a>
 。 <a href="#chapter-40" target="_self">细辛</a>
 。 <a href="#chapter-41" target="_self">石斛</a>
 。 <a href="#chapter-42" target="_self">巴戟天</a>
 。 <a href="#chapter-43" target="_self">白英</a>
 。 <a href="#chapter-44" target="_self">白蒿</a>
 。 <a href="#chapter-45" target="_self">赤箭</a>
 。 <a href="#chapter-46" target="_self">奄闾子（旧作庵闾，御览作奄闾，是）</a>
 。 <a href="#chapter-47" target="_self">析蓂子</a>
 。 <a href="#chapter-48" target="_self">蓍实</a>
 。 <a href="#chapter-49" target="_self">赤芝</a>
 。 <a href="#chapter-50" target="_self">卷柏</a>
 。 <a href="#chapter-51" target="_self">蓝实</a>
 。 <a href="#chapter-52" target="_self">芎</a>
 。 <a href="#chapter-53" target="_self">蘼芜</a>
 。 <a href="#chapter-54" target="_self">黄连</a>
 。 <a href="#chapter-55" target="_self">络石</a>
 。 <a href="#chapter-56" target="_self">蒺藜子</a>
 。 <a href="#chapter-57" target="_self">黄耆</a>
 。 <a href="#chapter-58" target="_self">肉松蓉</a>
 。 <a href="#chapter-59" target="_self">防风</a>
 。 <a href="#chapter-60" target="_self">蒲黄</a>
 。 <a href="#chapter-61" target="_self">香蒲</a>
 。 <a href="#chapter-62" target="_self">漏芦</a>
 。 <a href="#chapter-63" target="_self">营实</a>
 。 <a href="#chapter-64" target="_self">天名精</a>
 。 <a href="#chapter-65" target="_self">决明子</a>
 。 <a href="#chapter-66" target="_self">丹参</a>
 。 <a href="#chapter-67" target="_self">茜根</a>
 。 <a href="#chapter-68" target="_self">飞廉</a>
 。 <a href="#chapter-69" target="_self">五味子</a>
 。 <a href="#chapter-70" target="_self">旋华</a>
 。 <a href="#chapter-71" target="_self">兰草</a>
 。 <a href="#chapter-72" target="_self">蛇床子</a>
 。 <a href="#chapter-73" target="_self">地肤子</a>
 。 <a href="#chapter-74" target="_self">景天</a>
 。 <a href="#chapter-75" target="_self">茵陈（御览作茵蒿）</a>
 。 <a href="#chapter-76" target="_self">杜若</a>
 。 <a href="#chapter-77" target="_self">沙参</a>
 。 <a href="#chapter-78" target="_self">白兔藿</a>
 。 <a href="#chapter-79" target="_self">徐长卿</a>
 。 <a href="#chapter-80" target="_self">石龙刍</a>
 。 <a href="#chapter-81" target="_self">薇衔</a>
 。 <a href="#chapter-82" target="_self">云实</a>
 。 <a href="#chapter-83" target="_self">王不留行</a>
 。 <a href="#chapter-84" target="_self">升麻</a>
 。 <a href="#chapter-85" target="_self">青蘘</a>
 。 <a href="#chapter-86" target="_self">姑活</a>
 。 <a href="#chapter-87" target="_self">别羁</a>
 。 <a href="#chapter-88" target="_self">淮木</a>
 。 <a href="#chapter-89" target="_self">牡桂</a>
 。 <a href="#chapter-90" target="_self">菌桂</a>
 。 <a href="#chapter-91" target="_self">松脂</a>
 。 <a href="#chapter-92" target="_self">槐实</a>
 。 <a href="#chapter-93" target="_self">枸杞</a>
 。 <a href="#chapter-94" target="_self">柏实</a>
 。 <a href="#chapter-95" target="_self">伏苓</a>
 。 <a href="#chapter-96" target="_self">榆皮</a>
 。 <a href="#chapter-97" target="_self">酸枣</a>
 。 <a href="#chapter-98" target="_self">蘖木</a>
 。 <a href="#chapter-99" target="_self">干漆</a>
 。 <a href="#chapter-100" target="_self">五加皮</a>
 。 <a href="#chapter-101" target="_self">蔓荆实</a>
 。 <a href="#chapter-102" target="_self">辛夷</a>
 。 <a href="#chapter-103" target="_self">桑上寄生</a>
 。 <a href="#chapter-104" target="_self">杜仲</a>
 。 <a href="#chapter-105" target="_self">女贞实</a>
 。 <a href="#chapter-106" target="_self">木兰</a>
 。 <a href="#chapter-107" target="_self">蕤核</a>
 。 <a href="#chapter-108" target="_self">橘柚</a>
 。 <a href="#chapter-109" target="_self">发髲</a>
 。 <a href="#chapter-110" target="_self">龙骨</a>
 。 <a href="#chapter-111" target="_self">麝香</a>
 。 <a href="#chapter-112" target="_self">牛黄</a>
 。 <a href="#chapter-113" target="_self">熊脂</a>
 。 <a href="#chapter-114" target="_self">白胶</a>
 。 <a href="#chapter-115" target="_self">阿胶</a>
 。 <a href="#chapter-116" target="_self">丹雄鸡</a>
 。 <a href="#chapter-117" target="_self">雁肪</a>
 。 <a href="#chapter-118" target="_self">石蜜</a>
 。 <a href="#chapter-119" target="_self">蜂子</a>
 。 <a href="#chapter-120" target="_self">蜂子</a>
 。 <a href="#chapter-121" target="_self">蜜蜡</a>
 。 <a href="#chapter-122" target="_self">牡蛎</a>
 。 <a href="#chapter-123" target="_self">龟甲</a>
 。 <a href="#chapter-124" target="_self">桑蜱蛸</a>
 。 <a href="#chapter-125" target="_self">海蛤</a>
 。 <a href="#chapter-126" target="_self">文蛤</a>
 。 <a href="#chapter-127" target="_self">蠡鱼（初学记引作鳢鱼）</a>
 。 <a href="#chapter-128" target="_self">鲤鱼</a>
 。 <a href="#chapter-129" target="_self">藕实茎</a>
 。 <a href="#chapter-130" target="_self">大枣</a>
 。 <a href="#chapter-131" target="_self">葡萄</a>
 。 <a href="#chapter-132" target="_self">葡萄</a>
 。 <a href="#chapter-133" target="_self">蓬蔂</a>
 。 <a href="#chapter-134" target="_self">鸡头实</a>
 。 <a href="#chapter-135" target="_self">胡麻</a>
 。 <a href="#chapter-136" target="_self">麻贲</a>
 。 <a href="#chapter-137" target="_self">冬葵子</a>
 。 <a href="#chapter-138" target="_self">苋实</a>
 。 <a href="#chapter-139" target="_self">瓜蒂</a>
 。 <a href="#chapter-140" target="_self">瓜子</a>
 。 <a href="#chapter-141" target="_self">苦菜</a><br><br>
中药<br>
<a href="#chapter-142" target="_self">雄黄</a>
 。 <a href="#chapter-143" target="_self">石流黄（流旧作硫，御览引作流，是）</a>
 。 <a href="#chapter-144" target="_self">雌黄</a>
 。 <a href="#chapter-145" target="_self">水银</a>
 。 <a href="#chapter-146" target="_self">石膏</a>
 。 <a href="#chapter-147" target="_self">慈石</a>
 。 <a href="#chapter-148" target="_self">凝水石</a>
 。 <a href="#chapter-149" target="_self">阳起石</a>
 。 <a href="#chapter-150" target="_self">孔公蘖</a>
 。 <a href="#chapter-151" target="_self">殷孽</a>
 。 <a href="#chapter-152" target="_self">铁精</a>
 。 <a href="#chapter-153" target="_self">理石</a>
 。 <a href="#chapter-154" target="_self">长石</a>
 。 <a href="#chapter-155" target="_self">肤青</a>
 。 <a href="#chapter-156" target="_self">干姜</a>
 。 <a href="#chapter-157" target="_self">枲耳实</a>
 。 <a href="#chapter-158" target="_self">葛根</a>
 。 <a href="#chapter-159" target="_self">括楼根</a>
 。 <a href="#chapter-160" target="_self">苦参</a>
 。 <a href="#chapter-161" target="_self">当归</a>
 。 <a href="#chapter-162" target="_self">麻黄</a>
 。 <a href="#chapter-163" target="_self">通草（御览作蓪草）</a>
 。 <a href="#chapter-164" target="_self">芍药</a>
 。 <a href="#chapter-165" target="_self">蠡实</a>
 。 <a href="#chapter-166" target="_self">瞿麦</a>
 。 <a href="#chapter-167" target="_self">元参</a>
 。 <a href="#chapter-168" target="_self">秦艽</a>
 。 <a href="#chapter-169" target="_self">百合</a>
 。 <a href="#chapter-170" target="_self">知母</a>
 。 <a href="#chapter-171" target="_self">贝母</a>
 。 <a href="#chapter-172" target="_self">白芷</a>
 。 <a href="#chapter-173" target="_self">淫羊藿</a>
 。 <a href="#chapter-174" target="_self">黄芩</a>
 。 <a href="#chapter-175" target="_self">狗脊</a>
 。 <a href="#chapter-176" target="_self">石龙芮</a>
 。 <a href="#chapter-177" target="_self">茅根</a>
 。 <a href="#chapter-178" target="_self">紫菀</a>
 。 <a href="#chapter-179" target="_self">紫草</a>
 。 <a href="#chapter-180" target="_self">败酱</a>
 。 <a href="#chapter-181" target="_self">白鲜</a>
 。 <a href="#chapter-182" target="_self">酸酱</a>
 。 <a href="#chapter-183" target="_self">紫参</a>
 。 <a href="#chapter-184" target="_self">藁本</a>
 。 <a href="#chapter-185" target="_self">石韦</a>
 。 <a href="#chapter-186" target="_self">萆薢</a>
 。 <a href="#chapter-187" target="_self">白薇</a>
 。 <a href="#chapter-188" target="_self">水萍</a>
 。 <a href="#chapter-189" target="_self">王瓜</a>
 。 <a href="#chapter-190" target="_self">地榆</a>
 。 <a href="#chapter-191" target="_self">海藻</a>
 。 <a href="#chapter-192" target="_self">泽兰</a>
 。 <a href="#chapter-193" target="_self">防己</a>
 。 <a href="#chapter-194" target="_self">款冬花</a>
 。 <a href="#chapter-195" target="_self">牡丹</a>
 。 <a href="#chapter-196" target="_self">马先蒿</a>
 。 <a href="#chapter-197" target="_self">积雪草</a>
 。 <a href="#chapter-198" target="_self">女菀（御览作菀）</a>
 。 <a href="#chapter-199" target="_self">王孙</a>
 。 <a href="#chapter-200" target="_self">蜀羊泉</a>
 。 <a href="#chapter-201" target="_self">爵床</a>
 。 <a href="#chapter-202" target="_self">假苏</a>
 。 <a href="#chapter-203" target="_self">翘根</a>
 。 <a href="#chapter-204" target="_self">桑根白皮</a>
 。 <a href="#chapter-205" target="_self">竹叶</a>
 。 <a href="#chapter-206" target="_self">吴茱萸（御览引：无吴字，是）</a>
 。 <a href="#chapter-207" target="_self">卮子（旧作栀，艺文类聚及御览引，作支，是）</a>
 。 <a href="#chapter-208" target="_self">芜荑</a>
 。 <a href="#chapter-209" target="_self">枳实</a>
 。 <a href="#chapter-210" target="_self">厚朴</a>
 。 <a href="#chapter-211" target="_self">秦皮</a>
 。 <a href="#chapter-212" target="_self">秦菽</a>
 。 <a href="#chapter-213" target="_self">山茱萸</a>
 。 <a href="#chapter-214" target="_self">紫葳</a>
 。 <a href="#chapter-215" target="_self">猪苓</a>
 。 <a href="#chapter-216" target="_self">白棘</a>
 。 <a href="#chapter-217" target="_self">龙眼</a>
 。 <a href="#chapter-218" target="_self">松罗</a>
 。 <a href="#chapter-219" target="_self">卫矛</a>
 。 <a href="#chapter-220" target="_self">合欢</a>
 。 <a href="#chapter-221" target="_self">白马茎</a>
 。 <a href="#chapter-222" target="_self">鹿茸</a>
 。 <a href="#chapter-223" target="_self">牛角(角思)</a>
 。 <a href="#chapter-224" target="_self">羖羊角</a>
 。 <a href="#chapter-225" target="_self">牡狗阴茎</a>
 。 <a href="#chapter-226" target="_self">羚羊角</a>
 。 <a href="#chapter-227" target="_self">犀角</a>
 。 <a href="#chapter-228" target="_self">燕屎</a>
 。 <a href="#chapter-229" target="_self">天鼠屎</a>
 。 <a href="#chapter-230" target="_self">猬皮</a>
 。 <a href="#chapter-231" target="_self">露蜂房</a>
 。 <a href="#chapter-232" target="_self">鳖甲</a>
 。 <a href="#chapter-233" target="_self">蟹</a>
 。 <a href="#chapter-234" target="_self">柞蝉</a>
 。 <a href="#chapter-235" target="_self">蛴螬</a>
 。 <a href="#chapter-236" target="_self">乌贼鱼骨</a>
 。 <a href="#chapter-237" target="_self">白僵蚕</a>
 。 <a href="#chapter-238" target="_self">蛇鱼甲</a>
 。 <a href="#chapter-239" target="_self">樗鸡</a>
 。 <a href="#chapter-240" target="_self">蛞蝓</a>
 。 <a href="#chapter-241" target="_self">石龙子</a>
 。 <a href="#chapter-242" target="_self">木虻</a>
 。 <a href="#chapter-243" target="_self">蜚虻</a>
 。 <a href="#chapter-244" target="_self">蜚廉</a>
 。 <a href="#chapter-245" target="_self">(庶虫)虫</a>
 。 <a href="#chapter-246" target="_self">伏翼</a>
 。 <a href="#chapter-247" target="_self">梅实</a>
 。 <a href="#chapter-248" target="_self">大豆黄卷</a>
 。 <a href="#chapter-249" target="_self">粟米</a>
 。 <a href="#chapter-250" target="_self">黍米</a>
 。 <a href="#chapter-251" target="_self">蓼实</a>
 。 <a href="#chapter-252" target="_self">葱实</a>
 。 <a href="#chapter-253" target="_self">水苏</a><br><br>
下药<br>
<a href="#chapter-254" target="_self">石灰</a>
 。 <a href="#chapter-255" target="_self">礜石</a>
 。 <a href="#chapter-256" target="_self">铅丹</a>
 。 <a href="#chapter-257" target="_self">粉锡</a>
 。 <a href="#chapter-258" target="_self">代赭</a>
 。 <a href="#chapter-259" target="_self">戎盐</a>
 。 <a href="#chapter-260" target="_self">白垩</a>
 。 <a href="#chapter-261" target="_self">冬灰</a>
 。 <a href="#chapter-262" target="_self">青琅玕</a>
 。 <a href="#chapter-263" target="_self">附子</a>
 。 <a href="#chapter-264" target="_self">乌头</a>
 。 <a href="#chapter-265" target="_self">天雄</a>
 。 <a href="#chapter-266" target="_self">半夏</a>
 。 <a href="#chapter-267" target="_self">虎掌</a>
 。 <a href="#chapter-268" target="_self">鸢尾</a>
 。 <a href="#chapter-269" target="_self">大黄</a>
 。 <a href="#chapter-270" target="_self">亭历（旧作葶苈，御览作亭历）</a>
 。 <a href="#chapter-271" target="_self">桔梗</a>
 。 <a href="#chapter-272" target="_self">莨荡子</a>
 。 <a href="#chapter-273" target="_self">草蒿</a>
 。 <a href="#chapter-274" target="_self">旋复花</a>
 。 <a href="#chapter-275" target="_self">藜芦（御览作梨芦）</a>
 。 <a href="#chapter-276" target="_self">钩吻（御览作肠）</a>
 。 <a href="#chapter-277" target="_self">射干</a>
 。 <a href="#chapter-278" target="_self">蛇合（原注云，合是含字）</a>
 。 <a href="#chapter-279" target="_self">恒山（旧作常山，御览作恒山，是）</a>
 。 <a href="#chapter-280" target="_self">蜀漆</a>
 。 <a href="#chapter-281" target="_self">甘遂</a>
 。 <a href="#chapter-282" target="_self">白敛</a>
 。 <a href="#chapter-283" target="_self">青葙子</a>
 。 <a href="#chapter-284" target="_self">雚菌</a>
 。 <a href="#chapter-285" target="_self">白芨（御览作芨）</a>
 。 <a href="#chapter-286" target="_self">大戟</a>
 。 <a href="#chapter-287" target="_self">泽漆</a>
 。 <a href="#chapter-288" target="_self">茵芋</a>
 。 <a href="#chapter-289" target="_self">贯众</a>
 。 <a href="#chapter-290" target="_self">荛花</a>
 。 <a href="#chapter-291" target="_self">牙子</a>
 。 <a href="#chapter-292" target="_self">羊踯躅</a>
 。 <a href="#chapter-293" target="_self">商陆</a>
 。 <a href="#chapter-294" target="_self">羊蹄</a>
 。 <a href="#chapter-295" target="_self">萹蓄</a>
 。 <a href="#chapter-296" target="_self">狼毒</a>
 。 <a href="#chapter-297" target="_self">白头翁</a>
 。 <a href="#chapter-298" target="_self">鬼臼</a>
 。 <a href="#chapter-299" target="_self">羊桃</a>
 。 <a href="#chapter-300" target="_self">女青</a>
 。 <a href="#chapter-301" target="_self">连翘</a>
 。 <a href="#chapter-302" target="_self">兰茹（御览作闾，是）</a>
 。 <a href="#chapter-303" target="_self">乌韭</a>
 。 <a href="#chapter-304" target="_self">鹿藿</a>
 。 <a href="#chapter-305" target="_self">蚤休</a>
 。 <a href="#chapter-306" target="_self">石长生</a>
 。 <a href="#chapter-307" target="_self">陆英</a>
 。 <a href="#chapter-308" target="_self">荩草</a>
 。 <a href="#chapter-309" target="_self">牛扁</a>
 。 <a href="#chapter-310" target="_self">夏枯草</a>
 。 <a href="#chapter-311" target="_self">芫华</a>
 。 <a href="#chapter-312" target="_self">巴豆</a>
 。 <a href="#chapter-313" target="_self">蜀菽</a>
 。 <a href="#chapter-314" target="_self">皂荚</a>
 。 <a href="#chapter-315" target="_self">柳华</a>
 。 <a href="#chapter-316" target="_self">楝实</a>
 。 <a href="#chapter-317" target="_self">郁李仁</a>
 。 <a href="#chapter-318" target="_self">莽草</a>
 。 <a href="#chapter-319" target="_self">雷丸（御览作雷公丸）</a>
 。 <a href="#chapter-320" target="_self">桐叶</a>
 。 <a href="#chapter-321" target="_self">梓白皮</a>
 。 <a href="#chapter-322" target="_self">石南</a>
 。 <a href="#chapter-323" target="_self">黄环</a>
 。 <a href="#chapter-324" target="_self">溲疏</a>
 。 <a href="#chapter-325" target="_self">药实根</a>
 。 <a href="#chapter-326" target="_self">栾华</a>
 。 <a href="#chapter-327" target="_self">蔓椒</a>
 。 <a href="#chapter-328" target="_self">豚卵</a>
 。 <a href="#chapter-329" target="_self">麋脂</a>
 。 <a href="#chapter-330" target="_self">鸟畾鼠</a>
 。 <a href="#chapter-331" target="_self">六畜毛蹄甲</a>
 。 <a href="#chapter-332" target="_self">虾蟆</a>
 。 <a href="#chapter-333" target="_self">马刀</a>
 。 <a href="#chapter-334" target="_self">蛇蜕</a>
 。 <a href="#chapter-335" target="_self">蚯蚓</a>
 。 <a href="#chapter-336" target="_self">蠮螉</a>
 。 <a href="#chapter-337" target="_self">吴蚣</a>
 。 <a href="#chapter-338" target="_self">水蛭</a>
 。 <a href="#chapter-339" target="_self">班苗</a>
 。 <a href="#chapter-340" target="_self">贝子</a>
 。 <a href="#chapter-341" target="_self">石蚕</a>
 。 <a href="#chapter-342" target="_self">雀瓮</a>
 。 <a href="#chapter-343" target="_self">蜣螂</a>
 。 <a href="#chapter-344" target="_self">蝼蛄</a>
 。 <a href="#chapter-345" target="_self">马陆</a>
 。 <a href="#chapter-346" target="_self">地胆</a>
 。 <a href="#chapter-347" target="_self">鼠妇</a>
 。 <a href="#chapter-348" target="_self">荧火</a>
 。 <a href="#chapter-349" target="_self">衣鱼</a>
 。 <a href="#chapter-350" target="_self">桃核仁</a>
 。 <a href="#chapter-351" target="_self">杏核仁</a>
 。 <a href="#chapter-352" target="_self">腐婢</a>
 。 <a href="#chapter-353" target="_self">苦瓠</a>
 。 <a href="#chapter-354" target="_self">水靳</a>
 。 <a href="#chapter-355" target="_self">彼子</a>
 。 </div>
<br>
<br>
<br>
<h3>神农本草经</h3>
　　(魏)吴普等述 / (清)孙星衍、孙冯翼辑<br><br>
　　神农氏<br><br>
　　神农氏，即炎帝，远古传说中的太阳神。<br><br>
姓名：伊耆，姜。<br><br>
别名：炎帝，神农氏，烈山氏。<br><br>
生辰：古历四月二十六日。<br><br>
传说炎帝神农，人身牛首，三岁知稼穑，长成后，身高八尺七寸,龙颜大唇。<br><br>
　　神农氏本为姜水流域姜姓部落首领，后发明农具以木制耒，教民稼穑饲养、制陶纺织及使用火，以功绩显赫，以火得王，故为炎帝，世号神农，曾建都山东曲阜，并被后世尊为农业之神。<br><br>
　　神农氏又曾跋山涉水，尝遍百草，找寻治病解毒良药，以救夭伤之命，后因误食“火焰子”肠断而死。<br><br>
《神农本草经》即是依托他的著作。<br><br>
炎帝神农在位120年，传七代世袭神农之号，共计380年。<br><br>
　　神农本草经简介<br><br>
　　《神农本草经》又名《神农本草》，简称《本草经》、《本经》，我国现存最早的药学专著。<br><br>
撰人不详，“神农”为托名。<br><br>
其成书年代自古就有不同考论，或谓成于秦汉时期，或谓成于战国时期。<br><br>
原书早佚，现行本为后世从历代本草书中集辑的。<br><br>
该书最早著录于《隋书.经籍志》，载“神农本草，四卷，雷公集注”。<br><br>
《旧唐书.经籍志》、《唐书.艺文志》均录“神农本草，三卷”，宋《通志.艺文略》录“神农本草，八卷，陶隐居集注”，明《国史经籍志》录“神农本草经，三卷”，《清史稿.艺文志》录“神农本草经，三卷”。<br><br>
历代有多种传本和注本，现存最早的辑本为明卢复辑《神农本经》（1616），流传较广的是清孙星衍、孙冯翼辑《神农本草经》（1799），以及清顾观光辑《神农本草经》（1844）、日本森立之辑《神农本草经》（1854）。<br><br>
　　神农，古传说中“三皇”之一，传称神农尝百草始有医药，书名冠以神农为尊古之风的假托。<br><br>
现行本为清孙星衍、孙冯翼辑。<br><br>
孙星衍（1753～1818），字伯渊，又字渊如，清代江苏阳湖（今武进）县人。<br><br>
乾隆五十二年（1787）第进士，历官翰林院编修、刑部主事等，一生博览群书，贯通经史、训诂、诸子、医药，除辑本书外，尚有《素女方》、《秘授清宁丸方》、《服盐药法》等著，于古代医籍整理多有贡献。<br><br>
　　书凡3卷，载药365种，其中植物药252种，动物药67种，矿物药46种。<br><br>
根据药物的效能和使用目的不同，分为上、中、下三品，立为3卷分别论述。<br><br>
卷1为“上经”，论“上药一百二十种，为君，主养命以应天，无毒，多服、久服不伤人。<br><br>
欲轻身益气、不老延年者，本上经”。<br><br>
卷2为“中经”，论“中药一百二十种，为臣，主养性以应人，无毒、有毒，斟酌其宜。<br><br>
欲遏病补赢者，本中经”。<br><br>
卷3为“下经”，论“下药一百二十五种，为佐使，主治病以应地，多毒，不可久服。<br><br>
欲除寒热邪气、破积聚、愈疾者，本下经”。<br><br>
　　本书系统地总结了我国秦汉以前的药学知识和用药经验，为中药学和方剂学的发展奠定了基础，至今仍是研究中药和方剂的最重要的经典文献之一。<br><br>
首先，在药学方面，所论365种药物的疗效真实可靠，至今仍是临床常用药；创立了药有“四气”、“五味”的理论，和药分上、中、下“三品”的分类方法，并反映了部分化学知识。<br><br>
其次，在方剂学方法，指出药可单用亦可组方配用，创立了药物之间“七情合和”理论和组方配伍的“君臣佐使”原则，总结了丸、散、汤、酒、膏等基本剂型。<br><br>
再次，在用药方面，提出了辨证用药的思想，所论药物适应病症达170多种，对用药剂量，时间等都有具体规定。<br><br>
　　《神农本草经》标志着中国药学的诞生。<br><br>
后世对它进行注释、补充，形成了众多的本草文献。<br><br>
较早的有汉魏之际的补注本《名医别录》、梁陶弘景的《本草经集注》（494），后有明缪希雍撰《神农本草经疏》（1625），清代张志聪撰《本草崇原》（1663）、徐大椿撰《神农本草经百种录》（1736）、邹澍撰《本经疏证》（1837），今有尚志钧著《神农本草经校点》（1981）等。<br><br>
<h3>神农本草经序</h3>
　　记曰：医不三世，不服其药。<br><br>
郑康成曰：慎物齐也。<br><br>
孔冲远引旧说云：三世者，一曰黄帝针灸，二曰神农本草，三曰素女脉诀。<br><br>
康成周礼注，亦曰：五药，草、木、虫、石、谷也。<br><br>
其治合之齐，则存乎神农子仪之术，是礼记注所谓慎物齐者，犹言治合之齐，指本草诸书而言也。<br><br>
冲远既引旧说，复疑其非郑义过矣。<br><br>
汉书引本草方术而艺文志阙载，贾公彦引中经簿，有子仪本草经一卷，不言出于神农。<br><br>
至隋经籍志，始载神农本草经三卷，与今分上中下三品者相合，当属汉以来旧本。<br><br>
隋志又载雷公本草集注四卷，蔡邕本草七卷，今俱不传。<br><br>
自别录以后，累有损益升降，随时条记，或传合本文，不相别白，据陆元朗经典释文所引，则经文与名医所附益者，合并为一，其来旧矣。<br><br>
孙君伯渊偕其从子因大观本草黑白字书，厘正神农本经三卷，又据太平御览引经云，生山谷生川泽者，定为本文，其有预章，朱崖，常山，奉高，郡县名者，定为后人羼入。<br><br>
释本草者，以吴普本为最古。<br><br>
散见于诸书征引者，缀集之以补大观本所未备，疏通古义，系以考证，非澹雅之才，沈郁之思，未易为此也。<br><br>
古者协阴阳之和，宣赢缩之节，凡夫含声负气，以及倒生旁达，蠉飞蝡动之伦，胥尽其性，遇物能名，以达于利用生生之具，儒者宜致思焉。<br><br>
淮南王书曰：地黄主属骨，而甘草主生肉之药也。<br><br>
又曰大戟去水，葶苈愈张，用之不节，乃反为病。<br><br>
论衡曰：治风用风，治热用热，治边用蜜丹；潜夫论曰：治疾当真人参，反得支罗服，当得麦门冬，反蒸横麦，已而不识真，合而服之，病以浸剧，斯皆神农之绪言，惟其赡涉者博，故引类比方，悉符药论，后儒或忽为方技家言，渔猎所及，又是末师而非往古，甚至经典所载鸟兽草木，亦辗转而昧其名，不已慎乎！后汉书华陀传，吴普从陀学，依准陀疗，多所全济，陀以五禽之戏别传，又载魏明帝使普为禽戏，普以其法语诸医，疑其方术相传，别有奇文异数。<br><br>
今观普所释本草，则神农、黄帝、岐伯、雷公、桐君、医和、扁鹊，以及后代名医之说，靡不赅载，则其多所全济，由于稽考之勤，比验之密，而非必别有其奇文异数，信乎！非读三世书者，不可服其药也。<br><br>
世俗所传黄帝、神农、扁鹊之书，多为后人窜易，余愿得夫闳览博物者为之是正也。<br><br>
因孙君伯仲校定本草，而发其端，至其书考证精审，则读者宜自得之。<br><br>
　　余姚邵晋涵序。<br><br>
　　神农本草经序<br><br>
　　儒者不必以医名。<br><br>
而知医之理，则莫过于儒者。<br><br>
春秋时，和与缓，神于医者也。<br><br>
其通周易，辨皿虫之义，医也而实儒也。<br><br>
世之言医者，必首推神农，然使神农非与太乙游，则其传不正，非作赭鞭钩。<br><br>
巡五岳四读。<br><br>
则其识不广，非以土地所生万千类，验其能治与否，则其业不神，传不正，识不广。<br><br>
业不神，难日取玉石草木禽兽虫鱼米谷之属，历试之，亲尝之，亦仅与商贾市贩等耳，于医乎何与。<br><br>
吾故曰神农，千古之大儒也，考崇文总目，载食品一卷，五脏论一卷，皆系之神农。<br><br>
其本久不传，传之者，神农本草经耳，而亦无专本。<br><br>
唐审元裒辑之，书录解题，谓之大观本草，读书志谓之证类本草。<br><br>
厥后缪希雍有疏，卢之颐有乘雅半偈，皆以本经为之主，然或参以臆说，或益以衍断，解愈纷，义愈晦，未有考核精审。<br><br>
卓然有所发明者，则证古难，证古而折衷于至是，为尤难。<br><br>
孙渊如观察，偕其从子凤卿，辑神农本草经三卷，于吴普名医外，益以说文、尔雅、广雅、淮南子、抱朴子诸书。<br><br>
不列古方，不论脉证，而古圣殷殷治世之意，灿然如列眉。<br><br>
孔子曰，多识于鸟兽草木之名，又曰致知在格物，则是书也。<br><br>
非徒医家之书，而实儒家之书也，其远胜于希雍之颐诸人也固宜。<br><br>
或以本草之名始见汉书，平帝纪、楼护传，几有疑于本草经者，然神农始尝百草，始有医药，见于三皇纪矣，因三百六十五种注释为七卷，见于陶隐居别录矣，增一百十四种，广为二十卷，唐本草宗之，增一百三十三种，孟昶复加厘定，蜀本草又宗之，至郡县本属后人所附益，经但云生山谷生川泽耳。<br><br>
洪范以康宁为福，雅颂称寿考万年，又何疑于久服轻身延年，为后世方士之说哉，大抵儒者之嗜学如医然。<br><br>
渊源，其脉也，覆审，其胗视也，辨邪正，定是非，则温寒平热之介也。<br><br>
观察方闻缀学，以鸿儒名，海内求其著述者，如金膏水碧之珍，凤卿好博闻，研丹吮墨，日以儒为事。<br><br>
则上溯之羲皇以前，数千年如一日，非嗜之专且久而能然耶。<br><br>
顾吾独怪是编中，无所谓治书癖者，安得起神农而一问之。<br><br>
　　嘉庆四年，太岁在已未，冬十月望日，宣城张炯撰于瞻园之灌术庄。<br><br>
<h3>校定神农本草经序</h3>
　　神农本草经三卷，所传白字书。<br><br>
见大观本草。<br><br>
按嘉祐补注序云，所谓神农本经者，以朱字名医因神农旧条，而有增补者；以墨字间于朱字。<br><br>
开宝重定序云，旧经三卷，世所流传，名医别录，互为编纂，至梁贞白先生陶弘景，乃以别录参其本经，朱墨杂书，时谓明白。<br><br>
据此则宋所传黑白字书，实陶弘景手书之本，自梁以前，神农、黄帝、岐伯、雷公、扁鹊，各有成书，魏吴普见之，故其说药性主治，各家殊异，后人纂为一书，然犹有旁注，或朱墨字之别，本经之文以是不乱。<br><br>
旧说，本草之名，仅见汉书平帝纪及楼护传，予按艺文志有神农黄帝食药七卷，今本为食禁，贾公彦周礼医师疏，引其文，正作食药。<br><br>
宋人不考，遂疑本草非七略中书。<br><br>
贾公彦引中经簿，又有子仪本草经一卷，疑亦此也。<br><br>
梁七录有神农本草三卷，其卷数不同者，古今分合之异。<br><br>
神农之世，书契未作，说者以此疑经，如皇甫谧言，则知四卷成于黄帝。<br><br>
陶弘景云，轩辕以前，文字未传，药性所主，尝以识识相因，至于桐雷，乃著在于编简，此书当于素问同类，其言良是。<br><br>
且艺文志，农、兵、五行、杂占、经方、神仙诸家，俱有神农书，大抵述作有本，其传非妄，是以博物志云，太古书今见存，有神农经、春秋传注，贾逵以三坟为三皇之书，神农预其列。<br><br>
史记言，秦始皇不去医药卜筮之书，则此经幸与周易并存。<br><br>
颜之推家训乃云，本草神农所述，而有豫章、朱崖、赵国、常山、奉高、真定、临淄、冯翊等郡县名，出诸药物，皆由后人所羼，非本文。<br><br>
陶弘景亦云，所出郡县，乃后汉时制，疑仲景元化等所记，按嶭综注张衡赋，引本草经，太一禹余粮，一名石脑，生山谷，是古本无郡县名；太平御览，引经上云，生山谷或川泽，下云生某山某郡，明生山谷，本经文也。<br><br>
其下郡县，名医所益，今大观本，俱作黑字，或合其文，云某山川谷，某郡川泽，恐传写之误，古本不若此，仲景元化后，有吴普李当之，皆修此经，当之书，世少行用。<br><br>
魏志华陀传，言普从陀学，隋经籍志称吴普本草，梁有六卷，嘉祐本草云，普修神农本草，成四百四十一种，唐经籍志，尚存六卷，今广内不复存，惟诸书多见引。<br><br>
据其说药性，寒温五味最为详悉，是普书宋时已佚，今其文惟见掌禹锡所引，艺文类聚、初学记、后汉书注、事类赋诸书，太平御览，引据尤多，足补大观所缺，重是别录前书，因采其文附于本经，亦略备矣。<br><br>
其普所称，有神农说者，即是本经，大观或误作黑字，亦据增其药物，或数浮于三百六十五种，由后人以意分合，难以定之。<br><br>
其药名，有禹余粮、王不留行、徐长卿、鬼督邮之属，不类太古时文，按字书以禹为虫，不必夏禹，其余名号，或系后人所增，或声音传述，改古旧称之致，又经有云，宜酒渍者，或以酒非神农时物，然本草衍义，已据素问，首言以妄为常，以酒为浆，谓酒自黄帝始，又按文选注引博物志，亦云杜康作酒，王著与杜康绝交书曰，康字仲宁，或云黄帝时人，则俱不得疑经矣。<br><br>
孔子云，述而不作，信而好古。<br><br>
　　又云，多识于鸟兽草木之名，今儒家拘泥耳目，未能及远，不覩医经本草之书，方家循守俗书，不察古本药性异同之说，又见明李时珍作本草纲目，其名已愚，仅取大观本，割裂旧文，妄加增驳，迷误后学。<br><br>
予与家凤卿集成是书，庶以辅冀完经，启蒙方伎，略以所知，加之考证，本经云，上药本上经，中药本中经，下药本下经，是古以玉石草木等，上中下品，分卷，而序录别为一卷，陶序朱书云，本草经卷上，注云，序药性之源本，论病名之形论，卷中云。<br><br>
玉石草木三品，卷下云虫兽果菜米合三品，此名医所改，今依古为次，又帝王世纪，及陶序，称四卷者，掌禹锡云，按旧本亦作四卷。<br><br>
韩保昇又云，神农本草上、中、下、并序录，合四卷、若此，则三四之异以有序录，则抱朴子养生要略。<br><br>
太平御览所引起神农经，或云问于太乙子，或引太乙子云云，皆经所无。<br><br>
或亦在序录中，后人节去之耳，至其经文或以痒为养，创为疮。<br><br>
淡为痰，注为蛀，沙为砂，兔为菟之类，皆由传写之误，据古订正，勿嫌惊俗也，其辨析物类，引据诸书，本之毛诗，尔雅，说文，方言，广雅，诸子杂家，则凤卿增补之力俱多云.<br><br>
　　阳湖孙星衍撰。<br><br>

<br id="上经">
<h2>上经</h2>
　　上药一百二十种，为君，主养命以应天，无毒。多服、久服不伤人。<br><br>
欲轻身益气，不老延年者，本上经。<br><br>
　　丹沙、云母、玉泉、石钟乳、涅石、消石、朴消、滑石、石胆、空青、曾青、禹余粮、太乙余粮、白石英、紫石英、五色石脂、白青、扁青（右玉石，上品一十八种，旧同）。<br><br>
　　菖蒲、鞠华、人参、天门冬、甘草、干地黄、术、菟丝子、牛膝、充蔚子、女萎、防葵、柴胡、麦门冬、独活、车前子、木香、署豫、薏苡仁、泽泻、远志、龙胆、细辛、石斛、巴戟天、白英、白蒿、赤箭、奄闾子、析蓂子、蓍实、赤、黑、青、白、黄、紫芝、卷柏、蓝实、芎、蘼芜、黄连、络石、蒺藜子、黄耆、肉松容、防风、蒲黄、香蒲、续断、漏芦、营实、天名精、决明子、丹参、茜根、飞廉、五味子、旋华、兰草、蛇床子、地肤子、景天、茵陈、杜若、沙参、白兔藿、徐长卿、石龙刍、薇衔、云实、王不留行、升麻、青蘘、姑活、别羁、屈草、淮木、（右草上品七十三种，旧七十二种）。<br><br>
　　牡桂、菌桂、松脂、槐实、枸杞、柏实、伏苓、榆皮、酸枣、蘖木、干漆、五加皮、蔓荆实、辛夷、桑上寄生、杜仲、女贞实、木兰、蕤核、橘柚、（右木上品二十种，旧一十九种）。<br><br>
　　发皮右（人一种，旧同）。<br><br>
龙骨、麝香、牛黄、熊脂、白胶、阿胶（右猷上品六种旧同）。<br><br>
　　丹雄鸡、雁肪（右禽上品二种，旧同）。<br><br>
石蜜、蜂子、蜜腊、牡蛎、龟甲、桑螵蛸、海蛤、文蛤、蠡鱼、鲤鱼胆（右蠡鱼上品一十种，旧同）。<br><br>
　　藕实茎、大枣、葡萄、蓬蔂、鸡头实（右果上品五种，旧六种）、胡麻、麻贲（右米谷上品二种，旧三种）。<br><br>
　　冬葵子、苋实、瓜蒂、瓜子、苦菜（右菜上品五种，旧同）。<br><br>
<br id="玉石（上品）">
<h3>玉石（上品）</h3>
<b class="item" id="chapter-1">丹沙</b>
　　味甘、微寒。<br><br>
　　主身体五藏百病，养精神，安魂魄，益气，明目，杀精魅邪恶鬼。<br><br>
久服，通神明不老。<br><br>
能化为汞，生山谷。<br><br>
（太平御览引，多有生山谷三字，大观本，作生符陵山谷，俱作黑字，考生山谷是经文，后人加郡县耳，宜改为白字，而以郡县为黑字，下皆仿此）。<br><br>
　　吴普本草曰：丹沙，神农甘、黄帝苦，有毒。<br><br>
扁鹊苦，李氏大寒，或生武陵，采无时，能化未成水银，畏磁石，恶咸水（太平御览）。<br><br>
　　名医曰：作末，名真朱，光色如云母，可折者良，生符陵山谷，采无时。<br><br>
　　案说文云：丹，巴越之赤石也，象采丹井、象丹形，古文作日，亦作彤、沙、水散石也。<br><br>
澒，丹沙所化为水银也。<br><br>
管子地数篇云：山上有丹沙者，其下有金，淮南子地形训云：赤夭七百岁生赤丹，赤丹七百岁生赤澒。<br><br>
高诱云：赤丹，丹沙也。<br><br>
山海经云：丹粟，粟、沙，音之缓急也，沙，旧作砂非，汞，即澒省文。<br><br>
列仙传云：赤斧能作水澒，炼丹，与消石服之，按金石之药。<br><br>
古人云久服轻身延年者谓当避谷，绝人道，或服数十年乃效耳。<br><br>
今人和肉食服之，遂多相反，转以成疾，不可疑古书之虚证。<br><br>
<b class="item" id="chapter-2">云母</b>
　　味甘平。<br><br>
　　主身皮死肌，中风寒热，如在车船上，除邪气，安五脏，益子精，明目，久服轻身延年。<br><br>
一名云珠，一名云华，一名云英，一名云液，一名云沙，一名磷石，生山谷。<br><br>
　　名医曰：生太山，齐卢山，及琅邪，北定山石间，二月采（此录名医说者，即是仲景元化，及普所说，但后人合之，无从别耳，亦以补普书不备也）。<br><br>
　　案列仙传云：方回，炼食云母。<br><br>
抱朴子仙药篇云：云母有五种，五色并具，而多青者，名云英，宜以春服之。<br><br>
五色并具，而多赤者，名云珠。<br><br>
宜以夏服之。<br><br>
五色并具，而多白者，名云液，宜以秋服之。<br><br>
五色并具，而多黑者，名云母，宜以冬服之。<br><br>
但有青黄二色者，名云沙，宜以季夏服之。<br><br>
晶晶纯白名磷石，可以四时长服之也。<br><br>
李善文选注：引异物志，云母一名云精，人地万岁不朽，说文无磷字。<br><br>
玉篇云：磷薄也，云母之别名。<br><br>
<b class="item" id="chapter-3">玉泉</b>
　　味甘平。<br><br>
　　主五藏百病，柔筋强骨，安魂魄，长肌肉，益气，久服耐寒暑（御览引耐字多作能，古通），不饥渴，不老神仙。<br><br>
人临死服五斤，死三年色不变。<br><br>
一名玉札（御览引作玉浓，初学记引云，玉桃，服之长生不死，御览又引云，玉桃，服之长生不死，若不得早服之，临死日服之，其尸毕天地不朽，则朼疑当作桃），生山谷。<br><br>
　　吴普曰：玉泉，一名玉屑，神农岐伯雷公，甘；李氏，平。<br><br>
畏冬华，恶青竹（御览），白玉朼如白头公（同上，事类赋引云，白玉体如白首翁）。<br><br>
　　案周礼玉府：王斋，则供食玉。<br><br>
郑云：玉是阳精之纯者，食之以御水气。<br><br>
　　郑司农云：王斋，当食玉屑。<br><br>
抱朴子仙药篇云：玉可以乌米酒，及地榆酒，化之为水，亦可以葱浆，消之为炲，亦可饵以为丸，亦可烧以为粉，服之，一年以上，入水不沾，入火不灼，刃之不伤，百毒不犯也。<br><br>
不可用已成之器，伤人无益，当得璞玉，乃可用也，得于阗国白玉尤善，其次有南阳徐善亭部界界中玉，及日南，卢容水中玉，亦佳。<br><br>
<b class="item" id="chapter-4">石钟乳</b>
　　味甘温。<br><br>
　　主咳逆上气，明目益精，安五藏，通百节，利九窍，下乳汁（御览引云，一名留公乳，大观本，作一名公乳，黑字）。<br><br>
生山谷。<br><br>
　　吴普曰：钟乳，一名虚中，神农辛，桐君黄帝医和甘，扁鹊甘无毒（御览引云李氏，大寒）。<br><br>
生山谷（御览引云，太山山谷）。<br><br>
阴处岸下，溜汁成（御览引作溜汁所成聚），如乳汁，黄白色，空中相通。<br><br>
二月三月采，阴干（凡吴普本草，掌禹锡所引者不复注，惟注其出御览诸书者）。<br><br>
　　名医曰：一名公乳，一名芦石，一名夏石，生少室及太山，采无时。<br><br>
　　案范子计然云：石钟乳出武都，黄白者善（凡引计然，多出事文类聚，文选注，御览，及大观本草）。<br><br>
列仙传云：卬疏，煮石髓而服之，谓之石钟乳，钟当为潼，说文云乳汁也，钟假音字。<br><br>
<b class="item" id="chapter-5">涅石（旧作矾石，据郭璞注，山海经，引作涅石）</b>
　　味酸寒。<br><br>
　　主寒热泄利，白沃阴蚀，恶创，目痛，坚筋骨齿。<br><br>
炼饵服之，轻身不老，增年。<br><br>
一名羽涅，生山谷。<br><br>
　　吴普曰：矾石一名羽涅，一名羽泽，神农岐伯酸，扁鹊咸，雷公酸，无毒，生河西，或陇西，或武都，石门。<br><br>
采无时，岐伯，久服伤人骨（御览）。<br><br>
　　名医曰：一名羽泽，生河西，及陇西，武都，石门，采无时。<br><br>
　　案说文无矾字，玉篇云：矾石也，涅，矾石也、西山经云：女床之山，其阴多涅石。<br><br>
郭璞云即矾石也，楚人名为涅石，秦名为羽涅也，本草经，亦名曰涅石也，范子计然云：矾石出武都。<br><br>
淮南子俶真训云：以涅染缁。<br><br>
高诱云：涅，矾石也，旧，涅石作矾石，羽涅作羽涅非。<br><br>
<b class="item" id="chapter-6">消石</b>
　　味苦寒。<br><br>
　　主五藏积热，胃张闭，涤去蓄结饮食，推陈致新，除邪气。<br><br>
炼之如膏，久服轻身（御览引云一名芒硝，大观本作黑字）。<br><br>
生山谷。<br><br>
　　吴普曰：消石，神农苦，扁鹊甘（凡出掌禹锡所引，亦见御览者，不箸所出）。<br><br>
　　名医曰：一名芒硝，生益州，及五都，陇西，西羌，采无时。<br><br>
　　案范子计然云：硝石出陇道，据名医，一名芒硝，又别出芒消条，非；北山经云：京山，其阴处有元(石肃)，疑(石肃)，即硝异文。<br><br>
<b class="item" id="chapter-7">朴消</b>
　　味苦寒。<br><br>
　　主百病，除寒热邪气，逐六府积聚，结固，留癖，能化七十二种石。<br><br>
炼饵服之，轻身神仙。<br><br>
生山谷。<br><br>
　　吴普曰：朴硝石，神农岐伯雷公无毒，生益州，或山阴，入土，千岁不变，炼之不成，不可服（御览）。<br><br>
　　名医曰：一名消石朴，生益州，有盐水之阳，采无时。<br><br>
　　案说文云：朴，木皮也，此盖消石外裹如玉璞耳，旧作硝，俗字。<br><br>
<b class="item" id="chapter-8">滑石</b>
　　味甘寒。<br><br>
　　主身热泄澼，女子乳难，癃闭。<br><br>
利小便，荡胃中积聚寒热，益精气。<br><br>
久服，轻身，耐饥，长年。<br><br>
生山谷。<br><br>
　　名医曰：一名液石，一名共石，一名脱石，一名番石，生赭阳，及太山之阴，或掖北，白山，或卷山，采无时。<br><br>
　　案范子计然云：滑石，白滑者善；南越志云：膋城县出膋石，即滑石也。<br><br>
<b class="item" id="chapter-9">石胆</b>
　　味酸寒。<br><br>
　　主明目，目痛，金创，诸癎痉，女子阴蚀，痛，石淋，寒热，崩中下血，诸邪毒气，令人有子。<br><br>
炼饵服之，不老，久服，增寿神仙。<br><br>
能化铁为铜，成金银（御览引作合成）。<br><br>
一名毕石，生山谷。<br><br>
　　吴普曰：石胆神农酸，小寒；李氏，大寒；桐君辛有毒；扁鹊苦无毒（御览引云，一名黑石，一名铜勒，生羌道或句青山，二月庾子辛丑采）。<br><br>
　　名医曰：一名黑石，一名碁石，一名铜勒，生羌道，羌里，句青山，二月庚子辛丑日采。<br><br>
　　案范子计然云：石胆出陇西羌道；陶宏景云：仙经一名立制石，周礼疡医，凡疗疡以五毒攻之；郑云：今医方有五毒之药，作之合黄，置石胆丹沙，雄黄，矾石，慈石，其中，烧之三日三夜，其烟上著，以鸡羽扫取之，以注创，恶肉破骨则尽出；图经曰：故翰林学士杨亿尝笔记直史馆杨嵎，有疡生于颊，人语之，依郑法合烧，药成。<br><br>
注之疮中，遂愈。<br><br>
信古方攻病之速也。<br><br>
<b class="item" id="chapter-10">空青</b>
　　味甘寒。<br><br>
　　主眚盲，耳聋。<br><br>
明目，利九窍，通血脉，养精神。<br><br>
久服，轻身延年不老。<br><br>
能化铜铁铅锡作金。<br><br>
生山谷。<br><br>
　　吴普曰：空青，神农甘，一经酸，久服，有神仙玉女来时，使人志高（御览）。<br><br>
　　名医曰：生益州及越巂山有铜处，铜精熏则生空青，其腹中空，三月中旬，采，亦无时。<br><br>
　　案西山经云：皇人之山，其下多青；郭璞云：空青曾青之属；范子计然云：空青出巴郡；司马相如赋云：丹青，张揖云青，青也；颜师古云：青，今之丹青也。<br><br>
<b class="item" id="chapter-11">曾青</b>
　　味酸小寒。<br><br>
　　主目痛止泪，出风痹，利关节，通九窍，破症坚积聚。<br><br>
久服轻身不老。<br><br>
能化金铜，生山谷。<br><br>
　　名医曰：生蜀中及越巂，采无时。<br><br>
　　案管子揆度篇云：秦明山之曾青；荀子云：南海则有曾青，杨倞注，曾青，铜之精；范子计然云：曾青山宏农豫章，白青出新涂，青色者善；淮南子地形训云：青天八百岁生青曾；高诱云：青曾，青石也。<br><br>
<b class="item" id="chapter-12">禹余粮</b>
　　味甘寒。<br><br>
　　主咳逆寒热，烦满下（御览有痢字），赤白，血闭，症瘕，大热。<br><br>
炼饵服之，不饥，轻身延年。<br><br>
生池泽及山岛中。<br><br>
　　名医曰：一名白余粮，生东海及池泽中。<br><br>
　　案范子计然云：禹余粮出河东；列仙传云：赤斧，上华山取禹余粮；博物志云；世传昔禹治水，弃其所余食于江中，而为药也，按此出神农经，则禹非夏禹<br><br>
　　之禹，或本名白余粮，名医等移其名耳。<br><br>
<b class="item" id="chapter-13">太乙余粮</b>
　　味甘平。<br><br>
　　主咳逆上气，症瘕，血闭，漏下，余邪气。<br><br>
久服耐寒署，不饥，轻身，飞行千里，神仙（御览引作若神仙）。<br><br>
一名石脑，生山谷。<br><br>
　　吴普曰：太一禹余粮，一名禹哀，神农岐伯雷公甘平，李氏小寒，扁鹊甘无毒，生太山上，有甲，甲中有白，白中有黄，如鸡子黄色，九月采，或无时。<br><br>
　　名医曰：生太白，九月采。<br><br>
　　案抱朴子金丹篇云：灵丹经，用丹沙，雄黄，雌黄，石硫黄，曾青，矾石，磁石，戎盐，太一禹余粮，亦用六一泥，及神室祭醮，合之，三十六日成。<br><br>
<b class="item" id="chapter-14">白石英</b>
　　味甘，微温。<br><br>
　　主消渴，阴痿，不足，咳逆（御览引作呕），胸鬲间久寒，益气，除风湿痹（御览引作阴淫痹）。<br><br>
久服，轻身（御览引作身轻健），长年。<br><br>
生山谷。<br><br>
　　吴普曰：白石英，神农甘，岐伯黄帝雷公扁鹊无毒，生太山，形如紫石英，白泽，长者二三寸，采无时（御览引云，久服，通日月光）。<br><br>
　　名医曰：生华阴及太山。<br><br>
　　案司马相如赋，有白附，苏林云白附，白石英也，司马山云，出鲁阳山。<br><br>
<b class="item" id="chapter-15">紫石英</b>
　　味甘温。<br><br>
　　主心腹咳逆（御览引作呕逆），邪气，补不足，女子风寒在子宫，绝孕，十年无子。<br><br>
久服，温中，轻身延年。<br><br>
生山谷。<br><br>
　　吴普曰：紫石英，神农扁鹊味甘平，李氏大寒，雷公大温，岐伯甘无毒，生太山，或会稽，采无时，欲令如削，紫色达头如樗蒲者。<br><br>
　　又曰青石英，形如白石英，青端赤后者是，赤石英形如白石英，赤端白后者是，赤泽有光，味苦，补心气；黄石英形如白石英，黄色如金，赤端者是；黑石英，形如白石英，黑泽有光（御览掌禹锡引此节文）。<br><br>
　　名医曰：生太山，采无时。<br><br>
<b class="item" id="chapter-16">青石、赤石、黄石、白石、黑石脂等</b>
　　味甘平。<br><br>
　　主黄疸，泄利，肠癖，脓血，阴蚀，下血，赤白，邪气，痈肿，疽痔，恶创，头疡，疥搔。<br><br>
久服，补髓益气，肥健，不饥，轻身延年。<br><br>
五石脂，各随五色补五脏。<br><br>
生山谷中。<br><br>
　　吴普曰：五色石脂，一名青、赤、黄、白、黑符。<br><br>
青符神农甘，雷公酸无毒，桐君辛无毒，李氏小寒，生南山，或海涯，采无时。<br><br>
赤符，神农雷公甘，黄帝扁鹊无毒，李氏小寒，或生少室，或生太山，色绛，滑如脂。<br><br>
黄符，李氏小寒，雷公苦，或生嵩山，色如钝脑，雁雏，采无时。<br><br>
白符，一名随髓，岐伯雷公酸无毒，李氏小寒，桐君甘无毒，扁鹊辛，或生少室天娄山，或太山。<br><br>
黑符，一名石泥，桐君甘无毒，生洛西山空地。<br><br>
　　名医曰：生南山之阳，一本作南阳，又云黑石脂，一名石涅，一名石墨。<br><br>
　　案吴普引神农甘云云：五石脂各有条，后世合为一条也；范子计然云：赤石脂出河东，色赤者善，列仙传云，赤须子好食石脂。<br><br>
<b class="item" id="chapter-17">白青</b>
　　味甘平。<br><br>
　　主明目，利九窍，耳聋，心下邪气，令人吐，杀诸毒，三虫。<br><br>
久服通神明，轻身，延年不老。<br><br>
生山谷。<br><br>
　　吴普日：神农甘平，雷公酸无毒，生豫章，可消而为铜（御览）。<br><br>
　　名医曰：生豫章，采无时。<br><br>
　　案范子计然云：白青，出巴郡。<br><br>
<b class="item" id="chapter-18">扁青</b>
　　味甘平。<br><br>
　　主目痛，明目，折跌，痈肿，金创不疗，破积聚，解毒气（御览引作辟毒），利精神。<br><br>
久服，轻身不老。<br><br>
生山谷。<br><br>
　　吴普曰：扁青，神农雷公小寒无毒，生蜀郡，治丈夫内绝，令人有子（御览引云，治痈脾风痹，久服轻身）。<br><br>
　　名医曰：生朱崖武都朱提，采无时。<br><br>
　　案范子计然云：扁青出宏农豫章。<br><br>
　　上，玉、石，上品一十八种，旧同。<br><br>
<br id="草（上品）">
<h3>草（上品）</h3>
<b class="item" id="chapter-19">菖蒲</b>
　　味辛温。<br><br>
　　主风寒湿痹，咳逆上气，开心孔，补五脏，通九窍，明耳目，出声音。<br><br>
久服轻身，不忘不迷或延年。<br><br>
一名昌阳（御览引云，生石上，一寸九节者，久服轻身云云，大观本，无生石上三字，有云一寸九节者良，作黑字），生池泽。<br><br>
　　吴普曰：菖蒲一名尧韭（艺文类聚引云，一名昌阳）。<br><br>
　　名医曰：生上洛，及蜀郡严道，五月十二日采根，阴干。<br><br>
　　案说文云：(上艹下左工右阝)，菖蒲也，益州生，□□□也，广雅云，邛昌阳，菖蒲也，周礼醢人云，菖本，郑云菖本，菖蒲根，切之四寸为菹，春秋左传云，食以菖歜；杜预云：菖歜，菖蒲菹；吕氏春秋云：冬至后五旬七日，菖始生，菖者百草之先，于是始耕；淮南子说山训云：菖羊去蚤虱而来蛉穷；高诱云：菖羊，菖蒲；列仙传云：商邱子胥食菖蒲根，务光服蒲韭根，离骚草木疏云，沈存中云：所谓兰荪，即今菖蒲是也。<br><br>
<b class="item" id="chapter-20">鞠华</b><br>
现代名称：菊花<br>
　　味苦平。<br><br>
　　主风，头眩肿痛，目欲脱，泪出，皮肤死肌，恶风湿痹。<br><br>
久服，利血气，轻身，耐老延年。<br><br>
一名节华，生川泽及田野。<br><br>
　　吴普曰：菊华一名白华（初学记），一名女华，一名女茎。<br><br>
　　名医曰：一名日精，一名女节，一名女华，一名女茎，一名更生，一名周盈，一名傅延年，一名阴成，生雍州。<br><br>
正月采根，三月采叶，五月采茎，九月采花，十一月采实，皆阴干。<br><br>
　　案说文云：蘜治墙也，蘜日精也，似秋华，或省作，尔雅云，蘜治墙；郭璞云：今之秋华菊，则蘜、(上艹下左辛右匊)、蓻皆秋华，字、惟今作菊，说文以为大菊瞿麦，假音用之也。<br><br>
<b class="item" id="chapter-21">人参</b>
　　味甘微寒。<br><br>
　　主补五脏，安精神，定魂魄，止惊悸，除邪气，明目，开心益智。<br><br>
久服，轻身延年。<br><br>
一名人衔，一名鬼盖。<br><br>
生山谷。<br><br>
　　吴普曰：人参一名土精，一名神草，一名黄参，一名血参，一名人微，一名玉精，神农甘小寒，桐君雷公苦，岐伯黄帝甘无毒，扁鹊有毒，生邯郸，三月生<br><br>
　　叶，小兑，核黑，茎有毛，三月九月采根，根有头足手面目如人（御览）。<br><br>
　　名医曰：一名神草，一名人微，一名土精，一名血参，如人形者有神，生上党及辽东，二月四月八月上旬采根，竹刀刮，暴干，无令见风。<br><br>
　　案说文云：参，人参，药草，出上党；广雅云：地精，人参也；范子计然云：人参出上党，状类人者善。<br><br>
刘敬叔异苑云：人参一名土精，生上党者佳，人形<br><br>
　　皆具，能作儿啼。<br><br>
<b class="item" id="chapter-22">天门冬</b>
　　味苦平。<br><br>
　　主诸暴风湿偏痹，强骨髓，杀三虫，去伏尸。<br><br>
久服轻身，益气延年。<br><br>
一名颠勒（尔雅注引云，门冬一名满冬，今无文）。<br><br>
生山谷。<br><br>
　　名医曰：生奉高山，二月七月八月采根，暴干。<br><br>
　　案说文云墙，墙蘼，满冬也；中山经云：条谷之山，其草多宜冬；尔雅云：墙蘼，满冬；列仙传云：赤须子食天门冬；抱朴子仙药篇云；天门冬，或名地门冬，或名筵门冬，或名颠棘，或名淫羊食，或名管松。<br><br>
<b class="item" id="chapter-23">甘草</b>
　　味甘平。<br><br>
　　主五脏六府寒热邪气，坚筋骨，长肌肉，倍力，金创，解毒。<br><br>
久服轻身延年（御览引云一名美草，一名密甘，大观本，作黑字）。<br><br>
生川谷。<br><br>
　　名医曰：一名密甘，一名美草，一名密草，一名蕗（当作蘦）草，生河西积沙山，及上郡，二月八日除日，采根暴干，十日成。<br><br>
　　案说文云：苷，甘草也，蘦，大苦也，苦，大苦苓也；广雅云：美草，甘草也，毛诗云隰有苓，传云，苓，大苦；尔雅云；蘦，大苦；郭璞云：今甘草，蔓延生，叶似荷，青黄，茎赤黄，有节，节有枝相当，或云蘦似地黄，此作甘，省字，蘦，苓通。<br><br>
<b class="item" id="chapter-24">干地黄</b>
　　味甘寒。<br><br>
　　主折跌绝筋，伤中，逐血痹，填骨髓，长肌肉，作汤，除寒热积聚，除痹，生者尤良。<br><br>
久服，轻身不老。<br><br>
一名地髓，生川泽。<br><br>
　　名医曰：一名苄，一名芑，生咸阳，黄土地者佳，二月八日采根阴干。<br><br>
　　案说文云：苄，地黄也，礼曰钘毛牛藿，羊苄，豕徽；广雅云：地髓，地黄也；尔雅云：苄，地黄；郭璞云：一名地髓，江东呼苄；列仙传云：吕尚服地髓。<br><br>
<b class="item" id="chapter-25">术</b>
　　味苦温。<br><br>
　　主风寒湿痹死肌，痉疸，止汗，除热，消食，作煎饵。<br><br>
久服，轻身延年，不饥。<br><br>
一名山蓟（艺文类聚引作山筋），生山谷。<br><br>
　　吴普曰：术，一名山连，一名山芥，一名天苏，一名山姜（艺文类聚）。<br><br>
　　名医曰：一名山姜，一名山连，生郑山，汉中，南郑，二月三月八月九月，采根暴干。<br><br>
　　案说文云：术，山蓟也；广雅云：山姜，术也，白术，牡丹也；中山经云：首山草多术；郭璞云：术，山蓟也；尔雅云：术，山蓟；郭璞云：今术似蓟，而生山中；范子计然云：术出三辅，黄白色者善；列仙传云：涓子好饵术；抱朴子仙药篇云：术一名山蓟，一名山精，故神药经曰：必欲长生，长服山精。<br><br>
<b class="item" id="chapter-26">菟丝子</b>
　　味辛平。<br><br>
　　主续绝伤，补不足，益气力，肥健，汁，去面皯。<br><br>
久服明目，轻身延年。<br><br>
一名菟芦，生川泽。<br><br>
　　吴普曰：菟丝，一名玉女，一名松萝，一名鸟萝，一名鸭萝，一名复实，一名赤网，生山谷（御览）。<br><br>
　　名医曰：一名菟缕，一名唐蒙，一名玉女，一名赤网，一名菟累，生朝鲜田野，蔓延草木之上，色黄而细为赤网，色浅而大为菟累，九月，采实暴干。<br><br>
　　案说文云：蒙，玉女也；广雅云：菟邱，菟丝也，女萝，松萝也；尔雅云：唐蒙，女萝，女萝，菟丝，又云蒙，玉女；毛诗云：爱采唐矣，传云唐蒙，菜名，又茑与女萝，传云，女萝，菟丝松萝也；陆玑云：今菟丝蔓连草上生，黄赤如金，今合药，菟丝子是也，非松萝，松萝自蔓松上，枝正青，与菟丝异；楚词云：被薛荔兮带女萝；王逸云：女萝，菟丝也；淮南子云：千秋之松，下有茯苓，上有菟丝，高诱注云，茯苓，千岁松脂也，菟丝生其上，而无根，旧作菟，非。<br><br>
<b class="item" id="chapter-27">牛膝</b>
　　味苦酸（御览作辛）。<br><br>
　　主寒（御览作伤寒），湿痿痹，四肢拘挛，膝痛不可屈伸，逐血气伤，热，火烂，堕胎。<br><br>
久服轻身耐老（御览作能老）。<br><br>
　　一名百倍，生川谷。<br><br>
　　吴普曰：牛膝，神农甘，一经酸，黄帝扁鹊甘，李氏温，雷公酸无毒，生河内，或临邛，叶如夏蓝，茎，本赤，二月八月采（御览）。<br><br>
　　名医曰：生河内及临朐，二月八月十月，采根，阴干。<br><br>
　　案广雅云：牛茎牛膝也；陶宏景云：其茎有节似膝，故以为名也，膝当为膝。<br><br>
<b class="item" id="chapter-28">充蔚子</b>
　　味辛微温。<br><br>
　　主明目益精，除水气。<br><br>
久服轻身，茎生瘾疹痒，可作浴汤。<br><br>
一名益母，一名益明，一名大札。<br><br>
生池泽。<br><br>
　　名医曰：一名贞蔚，生海滨，五月采。<br><br>
　　案说文云：蓷，萑也，广雅云：益母，充蔚也，尔雅云：萑，蓷；郭璞云：今茺蔚也；毛诗云：中谷有蓷，传云，蓷；。<br><br>
鵻也；陆玑云：旧说及魏博士济阴<br><br>
　　周元明，皆云庵闾，是也，韩诗及三苍说，悉云益母，故曾子见益母而感；刘歆曰蓷，臭秽，臭秽即茺蔚也，旧作茺，非。<br><br>
<b class="item" id="chapter-29">女萎</b>
　　味甘平。<br><br>
　　主中风暴热，不能动摇，跌筋结肉，诸不足。<br><br>
久服，去面黑皯，好颜色，润泽，轻身不老。<br><br>
生山谷。<br><br>
　　吴普曰：女萎一名葳蕤，一名玉马，一名地节，一名虫蝉，一名乌萎，一名荧，一名玉竹，神农苦，一经甘，桐君雷公扁鹊甘无毒，黄帝辛，生太山山谷，叶青黄相值如姜，二月七月采，治中风暴热，久服轻身（御览），一名左眄，久服轻身耐老（同上）。<br><br>
　　名医曰：一名荧，一名地节，一名玉竹，一名马熏，生太山及邱陵，立春后采，阴干。<br><br>
　　案尔雅云：荧委萎；郭璞云：药草也，叶似竹，大者如箭，竿，有节，叶狭而长，表白裹青，根大如指，长一二尺，可啖；陶宏景云：按本经有女萎，无萎蕤，别录有萎蕤，而为用正同，疑女萎即萎蕤也，惟名异耳；陈藏器云：魏志樊阿传，青粘，一名黄芝，一名地节，此即萎蕤。<br><br>
<b class="item" id="chapter-30">防葵</b>
　　味辛寒。<br><br>
　　主疝瘕，肠泄，膀胱热结，溺不下，咳逆，温疟，癫，痫，惊邪，狂走。<br><br>
久服，坚骨髓，益气轻身。<br><br>
一名梨盖。<br><br>
生川谷。<br><br>
　　吴普曰：房葵一名梨盖，一名爵离，一名房苑，一名晨草，一名利如，一名方盖，神农辛，小寒，桐君扁鹊无毒，岐伯雷公黄帝苦，无毒，茎叶如葵，上黑黄，二月生根，根大如桔梗，根中红白，六月花白，七月八月实白，三月三日采根（御览）。<br><br>
　　名医曰：一名房慈，一名爵离，一名农果，一名利茹，一名方盖，生临淄，及嵩高太山少室，三月三日，采根暴干。<br><br>
　　案博物志云：防葵与狼毒相似。<br><br>
<b class="item" id="chapter-31">柴胡</b>
　　味苦平。<br><br>
　　主心腹，去肠胃中结气，饮食积聚，寒热邪气，推陈致新。<br><br>
久服，轻身明目益精。<br><br>
一名地熏。<br><br>
　　吴普曰：茈葫，一名山菜，一名茹草，神农岐伯雷公苦无毒，生冤句，二月八月采根（御览）。<br><br>
　　名医曰：一名山菜，一名茹草，叶一名芸蒿，辛香可食，生宏农及冤句，二月八月采根暴干。<br><br>
　　案博物志云：芸蒿叶似邪蒿，春秋有白蒻，长四五寸，香美可食，长安及河内并有之；夏小正云：正月采芸，月令云仲春芸始生；吕氏春秋云：菜之美者，华阳之芸，皆即此也，急就篇有芸；颜师古注云：即今芸蒿也，然则是此茈胡叶矣，茈柴前声相转，名医别录，前胡条，非；陶宏景云：本经上品，有茈胡而无此，晚来医乃用之。<br><br>
<b class="item" id="chapter-32">麦门冬</b>
　　味甘平。<br><br>
　　主心腹，结气伤中伤饱，胃络脉绝，羸瘦短气。<br><br>
久服轻身，不老不饥。<br><br>
生川谷及堤阪。<br><br>
　　吴普曰：一名马韭，一名衅冬，一名忍冬，一名忍陵，一名不死药，一名仆垒，一名随脂（太平御览引云，一名羊韭，秦，一名马韭，一名禹韭，韭，越一<br><br>
　　名羊齐，一名麦韭，一名禹韭，一名衅韭，一名禹余粮），神农岐伯甘平，黄帝桐君雷公甘无毒，李氏甘小温，扁鹊无毒，生山谷肥地，叶如韭，肥泽丛生，采<br><br>
　　无时，实青黄。<br><br>
　　名医曰：秦名羊韭，齐名麦韭，楚名马韭，越名羊蓍，一名禹葭，一名禹余粮，叶如韭，冬夏长生，生函谷肥土，石间久废处，二月三月八月十月采，阴干。<br><br>
　　案说文云：荵，荵冬草；中山经云；青要之山，是多仆累，据吴普说，即麦门冬也，忍，荵，垒，累，音同；陶宏景云：实如青珠，根似穬麦，故谓麦门冬。<br><br>
　　独活味苦平。<br><br>
主风寒所击，金疮止痛，贲豚，痫痓，女子疝瘕。<br><br>
久服，轻身耐老。<br><br>
一名羌活，一名羌青，一名护羌使者。<br><br>
生川谷。<br><br>
　　吴普曰：独活一名胡王使者，神农黄帝苦无毒，八月采，此药有风花不动，无风独摇（御览）。<br><br>
　　名医曰：一名胡王使者，一名独摇草，此草得风不摇，无风自动，生雍州，或陇西南安，二月八月采根暴干。<br><br>
　　案列仙传云：山图服羌活独活，则似二名，护羌胡王皆羌字缓声，犹专诸为专设诸，庚公差为瘐公之斯，非有义也。<br><br>
<b class="item" id="chapter-33">车前子</b>
　　味甘寒无毒。<br><br>
　　主气癃，止痛，利水道小便，除湿痹。<br><br>
久服轻身耐老。<br><br>
一名当道（御览有云一名牛舌，大观本作牛遗，黑字），生平泽。<br><br>
　　名医曰：一名芣苢，一名虾蟆衣，一名牛遗，一名胜舄，生真定邱陵阪道中，五月五日采，阴干。<br><br>
　　案说文云：芣一曰芣苢，苢，芣苢，一名马舄，其实如李，令人宜子，周书所说，广雅云当道马舄也；尔雅云；舄莒马，舄，马舄车前；郭璞云：今车前草，大叶长穗，好生道边，江东呼为虾蟆衣，又藬，牛蘈；孙炎云：车前一名牛蘈，毛诗云采采芣苢，传云芣苢，马舄，马舄，车前也；陆玑云：马舄一名车前，一名当道，喜在牛迹中生，故曰车前当道也，今药中车前子，是也，幽州人谓之牛舌草。<br><br>
<b class="item" id="chapter-34">木香</b>
　　味辛。<br><br>
　　主邪气，辟毒疫温鬼，强志，主淋露（御览引云，主气不足，大观本，作黑字）。<br><br>
久服，不梦寤魇寐（御览引云，一名密青，又云轻身，致神仙，大观本，俱作黑字）。<br><br>
生山谷。<br><br>
　　名医曰：一名蜜香，生永昌。<br><br>
<b class="item" id="chapter-35">署豫（旧作薯蓣，御览作署豫是）</b>
　　味甘温。<br><br>
　　主伤中，补虚羸，除寒热邪气，补中益气力，长肌肉。<br><br>
久服耳目聪明，轻身不饥，延年。<br><br>
一名山芋，生山谷。<br><br>
　　吴普曰：薯蓣，一名诸署（御览作署豫，作诸署，艺文类聚，亦作诸），齐越名山芋，一名修脆，一名儿草（御览引云，秦楚名玉延，齐越名山芋，郑赵名山芋，一名玉延）神农甘小温，桐君雷公甘（御引作苦），无毒，或生临朐钟山，始生，赤茎细蔓，五月华白，七月实青黄，八月熟落，根中白，皮黄，类芋（御览引云，二月八月采根，恶甘遂）。<br><br>
　　名医曰：秦楚名玉延，郑越名土诸，生嵩高，二月八月采根，暴干。<br><br>
　　案广雅云：玉延，薯豫，署蓣也；北山经云：景山草多薯豫；郭璞云；根似羊蹄可食，今江南单呼为薯，语有轻重耳；范子计然云：薯豫本出三辅，白色者善；本章衍义云：山药上一字犯宋英庙讳，下一字曰蓣，唐代宗名豫，故改下一字为药。<br><br>
<b class="item" id="chapter-36">薏苡仁</b>
　　味甘微寒。<br><br>
　　主筋急，拘挛不可屈伸，风湿痹，下气。<br><br>
久服轻身益气。<br><br>
其根下三虫，一名解蠡。<br><br>
生平泽及田野。<br><br>
　　名医曰：一名屋菼，一名起实，一名赣，生真定，八月采实，采根无时。<br><br>
　　案说文云：薏,薏苢，一曰英，赣，一曰薏苢；广雅云：赣，起实，目也，吴越春秋，鲧娶于有莘氏之女，名曰女嬉，年壮未孳，嬉于砥山，得薏苡而吞之，意若为人所感，因而妊孕，后汉书马援传，援在交趾，常饵薏苡实，用能轻身省欲以胜瘴，薏，俗作薏，非。<br><br>
<b class="item" id="chapter-37">泽泻</b>
　　味甘寒。<br><br>
　　主风寒湿痹，乳难消水，养五脏，益气力，肥健。<br><br>
久服耳目聪明，不饥，延年轻身，面生光，能行水上。<br><br>
一名水泻，一名芒芋，一名鹄泻。<br><br>
生池泽。<br><br>
　　名医曰：生汝南，五六八月采根，阴干。<br><br>
　　案说文云：水写也；尔雅云：蕍舄；郭璞云：今泽舄，又，牛肤；郭璞云，毛诗传云：水舄也，如续断，寸寸有节，拔之可复毛诗云，言采其藚，传云，藚，水舄也；陆玑云：今泽舄也，其叶如车前草大，其味亦相似，徐州广陵人食之。<br><br>
<b class="item" id="chapter-38">远志</b>
　　味苦温。<br><br>
　　主咳逆，伤中，补不足，除邪气，利九窍，益智慧，耳目聪明，不忘，强志倍力。<br><br>
久服，轻身不老。<br><br>
叶名小草，一名棘菀（陆德明尔雅音义引作苋），一名棘绕（御览作要绕），一名细草。<br><br>
生川谷。<br><br>
　　名医曰：生太山及冤句，四月采根叶，阴干。<br><br>
　　案说文云：蒬，棘蒬也；广雅云：蕀苑，远志也，其上谓之小草；尔雅云：绕，蕀蒬；郭璞云：今远志也，似麻黄，赤华，叶锐而黄。<br><br>
<b class="item" id="chapter-39">龙胆</b>
　　味苦涩。<br><br>
　　主骨间寒热，惊痫，邪气续绝伤，定五脏，杀盅毒。<br><br>
久服，益智，不忘，轻身，耐老。<br><br>
一名陵游，生山谷。<br><br>
　　名医曰：生齐朐及冤句，二月八月十一月十二月，采根，阴干。<br><br>
<b class="item" id="chapter-40">细辛</b>
　　味辛温。<br><br>
　　主咳逆，头痛，脑动，百节拘挛，风湿，痹痛，死肌。<br><br>
久服明目，利九窍，轻身长年。<br><br>
一名小辛，生山谷。<br><br>
　　吴普曰：细辛一名细草（御览引云，一名小辛），神农黄帝雷公桐君辛小温，岐伯元毒，李氏小寒，如葵叶，色赤黑，一根一叶相连（御览引云，三月八月采根）。<br><br>
　　名医曰：生华阴，二月八月采根，阴干。<br><br>
　　案广雅云：细条，少辛，细辛也；中山经云：浮戏之山，上多少辛；郭璞云：细辛也；管子地员篇云：小辛大蒙；范子计然云：细辛出华阴，色白者善。<br><br>
<b class="item" id="chapter-41">石斛</b>
　　味甘平。<br><br>
　　主伤中，除痹，下气，补五脏虚劳，羸瘦，强阴。<br><br>
久服厚肠胃，轻身延年。<br><br>
一名林兰（御览引云，一名禁生，观本，作黑字），生山谷。<br><br>
　　吴普曰：石斛，神农甘平，扁鹊酸，李氏寒（御览）。<br><br>
　　名医曰：一名禁生，一名杜兰，一名石蓫，生六安水傍石上，七月八月，采茎，阴干。<br><br>
　　案范子计然云：石斛，出六安。<br><br>
<b class="item" id="chapter-42">巴戟天</b>
　　味辛微温。<br><br>
　　主大风邪气，阴痿不起，强筋骨，安五脏，补中，增志，益气。<br><br>
生山谷。<br><br>
　　名医曰：生巴郡及下邳，二月八月，采根，阴干。<br><br>
<b class="item" id="chapter-43">白英</b>
　　味甘寒。<br><br>
　　主寒热，八疽，消渴，补中益气。<br><br>
久服，轻身延年。<br><br>
一名谷菜（元本误作黑字），生山谷。<br><br>
　　名医曰：一名白草，生益州，春采叶，夏采茎，秋采花，冬采根。<br><br>
　　案尔雅云：苻，鬼目；郭璞云：今江东有鬼目草茎似葛，叶圆而毛，子如耳珰也，赤色丛生，唐本注；白英云，此鬼目草也。<br><br>
<b class="item" id="chapter-44">白蒿</b>
　　味甘平。<br><br>
　　主五脏邪气，风寒温痹，补中益气，长毛发，令黑，疗心悬，少食，常饥。<br><br>
久服，轻身，耳目聪明，不老。<br><br>
生川泽。<br><br>
　　名医曰：生中山，二月采。<br><br>
　　案说文云：蘩，白蒿也，艾，冰台也；广雅云：蘩，母，蒡葧也；尔雅云：艾，冰台；郭璞云：今艾，白蒿；夏小正云：二月采蘩；传云：蘩，由胡，由胡者，繁母也，繁母者，旁勃也；尔雅云；蘩，皤蒿；郭璞云：白蒿，又蘩，由胡；郭璞云：未详；毛诗云：于以采蘩，传云蘩，皤蒿也，又采蘩祁祁；传云：蘩，白蒿也；陆玑云：凡艾，白色者为皤蒿；楚词王逸注云：艾，白蒿也，按皤白，音义皆相近，艾，是药名，本草经无者，即白蒿是也，名医别出艾条，非。<br><br>
<b class="item" id="chapter-45">赤箭</b>
　　味辛温。<br><br>
　　主杀鬼，精物蛊毒恶气。<br><br>
久服益气力，长阴，肥健，轻身，增年。<br><br>
一名离母，一名鬼督邮。<br><br>
生川谷。<br><br>
　　吴普曰：鬼督邮，一名神草，一名阎狗，或生太山，或少室，茎箭赤无叶，根如芋子，三月四月八月，采根，日干，治痈肿（御览）。<br><br>
　　名医曰：生陈仓雍州，及太山少室，三月四月八月采根，暴干。<br><br>
　　案抱朴子云：按仙方中，有合离草，一名独摇，一名离母，所以谓之合离，离母者，此草为物，下根如芋魁，有游子十二枚，周环之，去大魁数尺，虽相须，而实不相连，但以气相属耳，别说云，今医家见用天麻，即是此赤箭根。<br><br>
<b class="item" id="chapter-46">奄闾子（旧作庵闾，御览作奄闾，是）</b>
　　味苦微寒。<br><br>
　　主五脏淤血，腹中水气，胪张留热，风寒湿痹，身体诸痛。<br><br>
久服，轻身延年不老。<br><br>
生川谷。<br><br>
　　吴普曰：奄闾，神农雷公桐君岐伯苦小温无毒，李氏温，或生上党，叶青厚两相当，七月花曰，九月实黑，七月九月十月采，驴马食仙去（御览）。<br><br>
　　名医曰：駏驉食之神仙，生雍州，亦生上党，及道边，十月采实，阴干。<br><br>
　　案司马相如赋，有奄闾，张揖云奄闾，蒿也，子可治疾。<br><br>
<b class="item" id="chapter-47">析蓂子</b>
　　味辛微湿。<br><br>
　　主明目，目痛泪出，除痹，补五脏，益精光。<br><br>
久服，轻易不老。<br><br>
一名蔑析，一名大蕺，一名马辛。<br><br>
生川泽及道旁。<br><br>
　　吴普曰：析蓂一名析目，一名荣冥，一名马騂，雷公神农扁鹊辛，李氏小温，四月采干，二十日生道旁，得细辛良，畏干姜，苦参荠实，神农无毒，生野田，五月五日采阴干，治腹胀（御览）。<br><br>
　　名医曰：一名大荠，生咸阳，四月五月采，暴干。<br><br>
　　案说文云：蓂，析蓂，大荠也；广雅云：析蓂，马辛也；尔雅云：析蓂大荠；郭璞云：荠叶细，俗呼之曰老荠，旧作菥，非。<br><br>
<b class="item" id="chapter-48">蓍实</b>
　　味苦平。<br><br>
　　主益气，充肌肤，明目，聪慧先知。<br><br>
久服，不饥不老，轻身。<br><br>
生山谷。<br><br>
　　吴普曰：蓍实味苦酸平无毒，主益气，充肌肤，明目聪慧，先知，久服，不饥不老，轻身，生少室山谷，八月九月采实暴干（御览）。<br><br>
　　名医曰：生少室，八月九月采实，日干。<br><br>
　　案说文云：蓍，蒿属，生千岁，三百茎；史记龟策传云：蓍，百茎共一根。<br><br>
<b class="item" id="chapter-49">赤芝</b>
　　味苦平。<br><br>
　　主胸中结，益心气，补中，增慧智，不忘。<br><br>
久食，轻身不老，延年神仙。<br><br>
一名丹芝。<br><br>
　　黑芝，味咸平。<br><br>
主癃，利水道，益肾气，通九窍，聪察。<br><br>
久食，轻身不老，延年神仙。<br><br>
一名元芝。<br><br>
　　青芝，味酸平。<br><br>
主明目，补肝气，安精魂，仁恕，久食，轻身不老延年神仙。<br><br>
一名龙芝。<br><br>
　　白芝，味辛平。<br><br>
主咳逆上气，益肺气，通利口鼻，强志意，勇悍，安魄。<br><br>
久食，轻身不老延年神仙。<br><br>
一名玉芝。<br><br>
黄芝，味甘平。<br><br>
主心腹五邪，益脾气，安神，忠信和乐。<br><br>
久食，轻身不老延年神仙。<br><br>
一名金芝。<br><br>
紫芝，味甘温。<br><br>
主耳聋，利关节，保神，益精气，坚筋骨，好颜色。<br><br>
久服，轻身不老延年。<br><br>
一名木芝。<br><br>
生山谷（旧作六种，今并）。<br><br>
　　吴普曰：紫之一名木芝。<br><br>
　　名医曰：赤芝生霍山，黑芝生恒山，青芝生太山，白芝生华山，黄芝生嵩山，紫芝生高夏地上，色紫，形如桑（御览），六芝皆无毒，六月八月采。<br><br>
　　案说文云：芝，神草也；尔雅云：苬芝；郭璞云：芝一岁三华，瑞草；礼内则云：芝栭；卢植注云：芝，木芝也；楚词云：采三秀于山间；王逸云：三秀谓芝草；后汉书华陀传：有漆叶青面；注引陀传曰：青面者，一名地节，一名黄芝，主理五脏，益精气，本字书无面字，相传音女廉反；列仙传云：吕尚服泽芝；抱朴子仙药篇云：赤者如珊瑚，白者如截肪，黑者如泽漆，青者如翠羽，黄者如紫金，而皆光明洞彻如坚冰也。<br><br>
<b class="item" id="chapter-50">卷柏</b>
　　味辛温。<br><br>
生山谷。<br><br>
主五脏邪气，女子阴中寒热，痛，症瘕，血闭，绝子。<br><br>
久服轻身，和颜色。<br><br>
一名万岁。<br><br>
生山谷石间。<br><br>
　　吴普曰：卷柏，神农辛，桐君雷公甘（御览引云，一名豹足，一名求股，一名万岁，一名神枝，时，生山谷）。<br><br>
　　名医曰：一名豹足，一名求股，一名交时，生常山，五月七月采，阴干。<br><br>
　　案范子计然云：卷柏，出三辅。<br><br>
<b class="item" id="chapter-51">蓝实</b>
　　味苦寒。<br><br>
主解诸毒，杀蛊蚑，注鬼，螫毒。<br><br>
久服，头不白，轻身。<br><br>
生平泽。<br><br>
　　名医曰：其茎叶可以染青，生河内。<br><br>
　　案说文云：葴马蓝也，蓝，染青草也；尔雅云：葴，马蓝；郭璞云：今大叶冬蓝也，周礼掌染草；郑注云：染草，蓝茜，象斗之属，夏小正五月启灌蓝；毛诗云：终朝采蓝，笺云，蓝，染草也。<br><br>
<b class="item" id="chapter-52">芎</b>
　　味辛温。<br><br>
　　主中风入脑，头痛，寒痹，筋挛，缓急，金创，妇人血闭，无子。<br><br>
生川谷。<br><br>
　　吴普曰：芎（御览引云一名香果），神农黄帝岐伯雷公辛无毒，扁鹊酸无毒，李氏生温熟寒，或生胡无桃山阴，或太山（御览作或斜谷西岭，或太山），叶香细青黑，文赤如藁本，冬夏丛生，五月华赤，七月实黑，茎端两叶，三月采，根有节，似马衔状。<br><br>
　　名医曰：一名胡，一名香果，其叶名蘼芜，生武功斜谷西岭，三月四月，采根暴干。<br><br>
　　案说文云：营，营，香草也，芎，司马相如说或从弓；春秋左传云：有山鞠穷乎；杜预云：鞠穷所以御湿；西山经云：号山，其草多芎；郭璞云：芎一名江蓠；范子计然云：芎生始无，祜者善（有脱字）；司马相如赋：有芎；司马贞引司马彪云：芎似藁本；郭璞云：今历阳呼为江离。<br><br>
<b class="item" id="chapter-53">蘼芜</b>
　　味辛温。<br><br>
　　主咳逆，定惊气，辟邪恶，除蛊毒鬼注，去三虫，久服通神。<br><br>
一名薇芜。<br><br>
生川泽。<br><br>
　　吴普曰：蘼芜，一名芎（御览）。<br><br>
　　名医曰：一名茳蓠，芎苗也，生雍州及冤句，四月五月，采叶暴干。<br><br>
　　案说文云：蘪，蘪芜也，蓠，茳蓠，蓠芜；尔雅云：靳茞蘪芜；郭璞云：香草，叶小如委状；淮南子云：似蛇床；山海经云：臭如蘪芜，司马相如赋，有江离蘪芜；司马贞引樊光云：藁本，一名蘪芜，根名勒芷。<br><br>
<b class="item" id="chapter-54">黄连</b>
　　味苦寒。<br><br>
　　主热气，目痛，眦伤，泣出，明目（御览引云，主茎伤，大观本，无），肠澼，腹痛，下利，妇人阴中肿痛。<br><br>
久服，令人不忘。<br><br>
一名王连。<br><br>
生川谷。<br><br>
　　吴普曰：黄连，神农岐伯黄帝雷公苦无毒，李氏小寒，或生蜀郡，太山之阳（御览）。<br><br>
　　名医曰：生巫阳及蜀郡，太山，二月八月采。<br><br>
　　案广雅云：王连，黄连也；范子计然云：黄连出蜀郡，黄肥坚者善。<br><br>
<b class="item" id="chapter-55">络石</b>
　　味苦温。<br><br>
　　主风热，死肌，痈伤，口干舌焦，痈肿不消，喉舌肿，水浆不下。<br><br>
久服，轻身明目，润泽，好颜色，不老延年。<br><br>
一名百鲮。<br><br>
生川谷。<br><br>
　　吴普曰：落石，一名鳞石，一名明石，一名县石，一名云华，一名云珠，一名云英，一名云丹，神农苦小温，雷公苦无毒，扁鹊桐君甘无毒，李氏大寒，云<br><br>
　　药中君，采无时（御览）。<br><br>
　　名医曰：一名石磋，一名略石，一名明石，一名领石，一名县石，生太山或石山之阴，或高山岩石上，或生人间，正月采。<br><br>
　　案西山经云：上申之山多硌石，疑即此；郭璞云：硌，磊硌大石儿，非也；唐本注云：俗名耐冬，山南人谓之石血，以其包络石木而生，故名络石，别录谓之石龙藤，以石上生者良。<br><br>
<b class="item" id="chapter-56">蒺藜子</b>
　　味苦温。<br><br>
　　主恶血，破症结积聚，喉痹，乳难。<br><br>
久服，长肌肉，明目轻身。<br><br>
一名旁通，一名屈人，一名止行，一名豺羽，一名升推（御览引云，一名君水香，大观本，无文）。<br><br>
生平泽，或道旁。<br><br>
　　名医曰：一名即藜，一名茨，生冯翊，七月八月，采实，暴干。<br><br>
　　案说文云：荠，蒺藜也；诗曰：墙上有荠，以茨为茅苇，开屋字；尔雅云：茨，蒺藜；郭璞云：布地蔓生细叶，子有三角刺人；毛诗云：墙上有茨；传云：茨，蒺藜也，旧本作蒺藜，非。<br><br>
<b class="item" id="chapter-57">黄耆</b>
　　味甘微温。<br><br>
　　主痈疽久败创，排脓止痛，大风，痢疾，五痔，鼠瘘，补虚，小儿百病。<br><br>
一名戴糁。<br><br>
生山谷。<br><br>
　　名医曰：一名戴椹，一名独椹，一名芰草，一名蜀脂，一名百本，生蜀郡白水汉中，二月十月采，阴干。<br><br>
<b class="item" id="chapter-58">肉松蓉</b>
　　味甘微温。<br><br>
　　主五劳七伤，补中，除茎中寒热痛，养五脏，强阴，益精气，多子，妇人症瘕。<br><br>
久服轻身。<br><br>
生山谷。<br><br>
　　吴普曰：肉苁蓉，一名肉松蓉，神农黄帝咸，雷公酸小温（御览作李氏小温），生河西（御览作东），山阴，地，长三四寸丛生，或代郡（览御下有雁门二字），二月至八月，采（御览引云，阴干用之）。<br><br>
　　名医曰：生河西及代郡雁门，五月五日采，阴干。<br><br>
　　案吴普云：一名肉松蓉，当是古本，蓉即是容字，俗写苁蓉，非正字也。<br><br>
　　陶宏景云：是野马精落地所生，生时似肉，旧作肉苁蓉，非。<br><br>
<b class="item" id="chapter-59">防风</b>
　　味甘温，无毒。<br><br>
　　主大风，头眩痛，恶风，风邪，目盲无所见，风行周身，骨节疼痹（御览作痛），烦满。<br><br>
久服轻身。<br><br>
一名铜芸（御览作芒）。<br><br>
生川泽。<br><br>
　　吴普曰：防风一名回云，一名回草，一名百枝，一名蕳根，一名百韭，一名百种，神农黄帝岐伯桐君雷公扁鹊甘无毒，李氏小寒，或生邯郸上蔡，正月生叶，细圆，青黑黄白，五月花黄，六月实黑，三月十月采根，日干，琅邪者良（御览）。<br><br>
　　名医曰：一名茴草，一名百枝，一名屏风，一名蕳根，一名百蜚，生沙苑，及邯郸，琅邪，上蔡，二月十月采根，暴干。<br><br>
　　案范子计然云：防风出三辅，白者善。<br><br>
<b class="item" id="chapter-60">蒲黄</b>
　　味甘平。<br><br>
　　主心腹旁光寒热，利小便，止血，消淤血。<br><br>
久服，轻身益气力，延年神仙。<br><br>
生池泽。<br><br>
　　名医曰：生河东，四月采。<br><br>
　　案玉篇云：蒚，谓今蒲头，有台，台上有重台，中出黄，即蒲黄；陶宏景云：此即蒲厘花上黄粉也，仙经亦用此，考尔雅苻离，其上蒚，苻离与蒲厘声相近，疑即此。<br><br>
<b class="item" id="chapter-61">香蒲</b>
　　味甘平。<br><br>
　　主五脏，心下邪气，口中烂臭，坚齿明目聪耳。<br><br>
久服轻身耐老（御览作能老）。<br><br>
一名睢（御览云睢蒲）。<br><br>
生池泽。<br><br>
　　吴普曰：睢，一名睢石，一名香蒲，神农雷公甘，生南海，池泽中（御览）。<br><br>
　　名医曰：一名醮，生南海。<br><br>
　　案说文云：菩，草也；玉篇云：菩，香草也，又音蒲；本草图经云：香蒲，蒲黄苗也，春初生嫩叶，未出水时，红白色茸茸然，周礼以为菹。<br><br>
续断叶<br><br>
　　苦微温。<br><br>
　　主伤寒，补不足，金创痈伤，折跌，续筋骨，妇人乳难（御览作乳痈云崩中，漏血，大观本，作黑字）。<br><br>
久服益气力。<br><br>
一名龙豆，一名属折。<br><br>
生山谷。<br><br>
　　名医曰：一名接骨，一名南草，一名槐，生常山，七月八月采，阴干。<br><br>
　　案广雅云：褱，续断也；范子计然云：续断，出三辅：桐君药录云：续断生蔓延，叶细，茎如荏大，根本黄白有汁，七月八月采根。<br><br>
<b class="item" id="chapter-62">漏芦</b>
　　味苦咸寒。<br><br>
　　主皮肤热，恶创，疽痔，湿痹，下乳汁。<br><br>
久服轻身益气，耳目聪明，不老延年。<br><br>
一名野兰。<br><br>
生山谷。<br><br>
　　名医曰：生乔山，八月采根，阴干。<br><br>
　　案广雅云：飞廉，漏芦也；陶宠景云：俗中取根，名鹿骊。<br><br>
<b class="item" id="chapter-63">营实</b>
　　味酸温。<br><br>
　　主痈疽恶创，结肉，跌筋，败创，热气，阴蚀不疗，利关节。<br><br>
一名墙薇，一名墙麻，一名牛棘。<br><br>
生川谷。<br><br>
　　吴普曰：蔷薇，一名牛勒，一名牛膝，一名蔷薇，一名山枣（御览）。<br><br>
　　名医曰：一名牛勒，一名蔷蘼，一名山棘，生零陵及蜀郡，八月九月采，阴干。<br><br>
　　案陶宏景云：即是墙薇子。<br><br>
<b class="item" id="chapter-64">天名精</b>
　　味甘寒。<br><br>
　　主淤血，血瘕欲死，下血，止血，利小便。<br><br>
久服轻身耐老。<br><br>
一名麦句姜，一名虾蟆蓝，一名豕首。<br><br>
生川泽。<br><br>
　　名医曰：一名天门精，一名玉门精，一名彘颅，一名蟾蜍兰，一名觐。<br><br>
生平原，五月采。<br><br>
　　案说文云：薽，豕首也；尔雅云：茢薽豕首；郭璞云：今江东呼豨首，可以焰蚕蛹；陶宏景云：此即今人呼为豨莶；唐本云：鹿活草是也，别录一名天蔓菁，南文呼为地松；掌禹锡云：陈藏器别立地菘条，后人不当仍其谬。<br><br>
<b class="item" id="chapter-65">决明子</b>
　　味咸平。<br><br>
　　主青盲，目淫，肤赤，白膜，眼赤痛，泪出。<br><br>
久服益精光（太平御览引作理目珠精，理，即治字），轻身。<br><br>
生川泽。<br><br>
　　吴普曰：决明子，一名草决明，一名羊明（御览）。<br><br>
　　名医曰：生龙门，石决明生豫章，十月采，阴干百日。<br><br>
　　案广雅云：羊，英光也，又决明，羊明也；尔雅云：，英光；郭璞云：英，明也，叶黄锐，赤华，实如山茱萸；陶宏景云：形似马蹄决明。<br><br>
<b class="item" id="chapter-66">丹参</b>
　　味苦微寒。<br><br>
　　主心腹邪气，肠鸣幽幽如走水，寒热积聚，破症除瘕，止烦满，益气。<br><br>
一名却蝉草。<br><br>
生川谷。<br><br>
　　吴普曰：丹参，一名赤参，一名木羊乳，一名却蝉草，神农桐君黄帝雷公扁鹊苦无毒，李氏大寒，岐伯咸，生桐柏，或生太山山陵阴，茎华小方如荏，毛，根赤，四月华紫，五月采根阴干，治心腹痛（御览）。<br><br>
　　名医曰：一名赤参，一名木羊乳，生桐柏山及太山，五月采根，暴干。<br><br>
　　案广雅云：却蝉，丹参也。<br><br>
<b class="item" id="chapter-67">茜根</b>
　　味苦寒。<br><br>
　　主寒湿，风痹，黄疽，补中。<br><br>
生川谷。<br><br>
　　名医曰：可以染绛，一名地血，一名茹虑，一名茅蒐，一名茜，生乔山，二月三月，采根，暴干。<br><br>
　　案说文云：茜，茅搜也，搜，茅搜，茹藘，人血所生，可以染绛，从草从鬼；广雅云：地血，茹藘，茜也；尔雅云：茹藘茅鬼；郭璞云：今茜也，可以染绛；毛诗云：茹藘在阪；传云：茹藘，茅搜也；陆玑云：一名地血，齐人谓之茜，徐州人谓之牛蔓，徐广注史记云：茜一名红蓝，其花染绘，赤黄也，按名医别出红蓝条，非。<br><br>
<b class="item" id="chapter-68">飞廉</b>
　　味苦平。<br><br>
　　主骨节热，胫重酸疼。<br><br>
久服，令人身轻。<br><br>
一名飞轻（已上四字，原本黑字）。<br><br>
生川泽。<br><br>
　　名医曰：一名伏兔，一名飞雉，一名木禾，生河内，正月采根，七月八月采花，阴干。<br><br>
　　案广雅云：伏猪，木禾也，飞廉，漏芦也；陶宠景云：今既别有漏芦，则非，此别名耳。<br><br>
<b class="item" id="chapter-69">五味子</b>
　　味酸温。<br><br>
　　主益气，咳逆上气，劳伤羸瘦，补不足，强阴，益男子精（御览引云，一名会及，大观本，作黑字）。<br><br>
生山谷。<br><br>
　　吴普曰：五味子，一名元及（御览）。<br><br>
　　名医曰：一名会及，一名元及，生齐山及代郡，八月，采实，阴干。<br><br>
　　案说文云：菋，荎猪也，荎，荎猪草也，蕏，荎蕏也；广雅云：会及，五味也；尔雅云：菋，荎蕏；郭璞云：五味也，蔓生子，丛在茎头；抱朴子仙药篇云：五味者五行之精，其子有五味，移门子服五味子十六年，色如玉女，入水不沾，入火不灼也。<br><br>
<b class="item" id="chapter-70">旋华</b>
　　味甘温。<br><br>
　　主益气，去面皯（御览作），黑，色媚好（御览作令人色悦泽），其根，味辛，主腹中寒热邪气，利小便。<br><br>
久服不饥轻身。<br><br>
一名筋根华，一名金沸（御览引云一名美草，大观本，作黑字）。<br><br>
生平泽。<br><br>
　　名医曰：生豫州，五月采，阴干。<br><br>
　　案陶宏景云：东人呼为山姜，南人呼为美草；本草衍义云：世又谓之鼓子花。<br><br>
<b class="item" id="chapter-71">兰草</b>
　　味辛平。<br><br>
　　主利水道，杀蛊毒，辟不祥。<br><br>
久服，益气轻身，不老，通神明。<br><br>
一名水香。<br><br>
生池泽。<br><br>
　　名医曰：生大吴，四月五月采。<br><br>
　　案说文云：兰，香草也；广雅云：蕳，兰也，易，其臭如兰，郑云兰，香草也，夏小正，五月蓄兰；毛诗云：方秉蕳分，传云蕳，兰也；陆玑云：蕳即兰，香草也，其茎叶似药草泽兰；范子计然云：大兰出汉中三辅，兰出河东，宏农，白者善，元杨齐贤注李白诗，引本草云：兰草，泽兰，二物同名，兰草一名水香，云，都梁是也，水经，零陵郡，都梁县西，小山上，有渟水，其中悉生兰草，绿叶紫茎，泽兰，如薄荷，微香，荆湘岭南人家多种之，与兰大抵相类，颜师古以兰草为泽兰，非也。<br><br>
<b class="item" id="chapter-72">蛇床子</b>
　　味苦平。<br><br>
　　主妇人阴中肿痛，男子阴痿，湿痒，除痹气，利关节，癫痫恶创。<br><br>
久服轻身。<br><br>
一名蛇米。<br><br>
生川谷及田野。<br><br>
　　吴普曰：蛇床一名蛇珠（御览）。<br><br>
　　名医曰：一名蛇粟，一名虺床，一名思盐，一名绳毒，一名枣棘，一名墙蘼，生临淄，五月采实，阴干。<br><br>
　　案广雅云：蛇粟，马床，蛇床也，尔雅云：盱虺床，淮南子汜论训云：乱人者若蛇床之与蘼芜。<br><br>
<b class="item" id="chapter-73">地肤子</b>
　　味苦寒。<br><br>
　　主旁光热，利小便，补中益精气。<br><br>
久服，耳目聪明，轻身耐老。<br><br>
一名地葵（御览引云，一名地华，一名地脉，大观本无一名地华四字，脉作麦，皆黑字）。<br><br>
生平泽及田野。<br><br>
　　古医曰：一名地麦，生荆州，八月十月采实，阴干。<br><br>
　　案广雅云：地葵，地肤也；列仙传云：文宾服地肤；郑樵云：地肤曰落帚，亦曰地扫；尔雅云：荓，马帚，即此也，今人亦用为帚。<br><br>
<b class="item" id="chapter-74">景天</b>
　　味苦平。<br><br>
　　主大热，火创，身热，烦邪恶气，华主女人漏下赤白，轻身明目。<br><br>
一名戒火，一名慎火（御览引云，一名水母，大观本，作黑字，水作火）。<br><br>
生川谷。<br><br>
　　名医曰：一名火母，一名救火，一名据火，生太山，四月四日，七月七日采，阴干。<br><br>
　　案陶宏景云：今人皆盆养之于屋上，云以辟火。<br><br>
<b class="item" id="chapter-75">茵陈（御览作茵蒿）</b>
　　味苦平。<br><br>
　　主风湿寒热，邪气，热结黄疸。<br><br>
久服轻身，益气耐老（御览作能老）。<br><br>
生邱陵阪岸上。<br><br>
　　吴普曰：因尘，神农岐伯雷公苦无毒，黄帝辛无毒，生田中，叶如蓝，十一月采（御览）。<br><br>
　　名医曰：白兔食之仙，生太山，五月及立秋采，阴干。<br><br>
　　案广雅云：因尘，马先也；陶宏景云：仙经云，白蒿，白兔食之仙，而今茵陈乃云此，恐非耳；陈藏器云：茵陈，经冬不死，因旧苗而生，故名茵陈，后加蒿字也，据此，知旧作茵陈篙，非；又按广雅云：马先，疑即马新蒿，亦白蒿之类。<br><br>
<b class="item" id="chapter-76">杜若</b>
　　味辛微温。<br><br>
　　主胸胁下逆气，温中，风入脑户，头肿痛，多涕泪出。<br><br>
　　久服，益精（艺文类聚引作益气），明目轻身。<br><br>
一名杜衡（艺文类聚引作蘅，非）。<br><br>
生川泽。<br><br>
　　名医曰：一名杜连，一名白连，一名白苓，一名若芝，生武陵及冤句，二月八月采根，暴干。<br><br>
　　案说文云：若，杜若，香草；广雅云：楚蘅，杜蘅也；西山经云：天帝之上有草焉，其状如葵，其臭如蘼芜，名曰杜蘅；尔雅云：杜，土卤；郭璞云：杜蘅也，似葵而香；楚词云：采芳州兮杜若；范子计然云：杜若生南郡汉中又云秦蘅，出于陇西天水；沈括补笔谈云：杜若，即今之高良姜，后人不识，又别出高良姜条，按经云一名杜蘅，是名医别出杜蘅条，非也，衡正字，俗加草。<br><br>
<b class="item" id="chapter-77">沙参</b>
　　味苦微寒。<br><br>
　　主血积惊气，除寒热，补中，益肺气。<br><br>
久服利人。<br><br>
一名知母。<br><br>
生川谷。<br><br>
　　吴普曰：白沙参，一名苦心，一名识美，一名虎须，一名白参，一名志取，一名文虎，神农黄帝扁鹊无毒，岐伯咸，李氏大寒，生河内川谷，或般阳渎山，三月生如葵，叶青，实白如芥，根大白如芜菁，三月采（御览）。<br><br>
　　名医曰：一名苦心，一名志取，一名虎须，一名白参，一名识美，一名文希，生河内及冤句，般阳续山，二月八月采根，暴干。<br><br>
　　案广雅云：苦心，沙参也，其蒿，青蓑也；范子计然云：白沙参，出洛阳，白者善。<br><br>
<b class="item" id="chapter-78">白兔藿</b>
　　味苦平。<br><br>
　　主蛇虺，蜂虿，猘狗，菜肉蛊毒注。<br><br>
一名白葛。<br><br>
生山谷。<br><br>
　　吴普曰：白兔藿，一名白葛谷（御览）。<br><br>
　　名医曰：生交州。<br><br>
　　案陶宏景云：都不闻有识之者，都富似葛耳；唐本注云：此草荆襄山谷大有，俗谓之白葛。<br><br>
<b class="item" id="chapter-79">徐长卿</b>
　　味辛温。<br><br>
　　主鬼物，百精，蛊毒，疫疾邪恶气，温疟。<br><br>
久服，强悍轻身。<br><br>
一名鬼督邮。<br><br>
生山谷。<br><br>
　　吴普曰：徐长卿，一名石下长卿，神农雷公辛，或生陇西，三月采（御览）。<br><br>
　　名医曰：生太山及陇西，三月采。<br><br>
　　案广雅云：徐长卿，鬼督邮也；陶宏景云：鬼督邮之名甚多，今俗用徐长卿者，其根正如细辛，小短扁扁尔，气亦相似。<br><br>
<b class="item" id="chapter-80">石龙刍</b>
　　味苦微寒。<br><br>
　　主心腹邪气，小便不利，淋闭，风湿，鬼注，恶毒。<br><br>
久服，补虚羸，轻身，耳目聪明，延年。<br><br>
一名龙须，一名草续断，一名龙珠。<br><br>
生山谷。<br><br>
　　吴普曰：龙刍，一名龙多，一名龙须，一名续断，一名龙本，一名草毒，一名龙华，一名悬莞，神农李氏小寒，雷公黄帝苦无毒，扁鹊辛无毒，生梁州，七月七日采（御览此条，误附续断）。<br><br>
　　名医曰：一名龙华，一名悬莞，一名草毒，生梁州湿地，五月七月，采茎，暴干。<br><br>
　　案广雅云：龙木，龙须也；中山经云：贾超之山，其中多龙修；郭璞云：龙须也，似莞而细，生山石穴中，茎列垂，可以为席；别录云：一名方宾；郑樵云：尔雅所为鼠莞也，旧作ú，非。<br><br>
<b class="item" id="chapter-81">薇衔</b>
　　味苦平。<br><br>
　　主风湿痹，历节痛，惊痫，吐舌，悸气，贼风，鼠瘘，痈肿。<br><br>
一名糜衔。<br><br>
生川泽。<br><br>
　　吴普曰：薇，一名糜，一名无颠，一名承膏，一名丑，一名无心（御览）。<br><br>
　　名医曰：一名承膏，一名承肌，一名无心，一名无颠，生汉中及冤句邯郸，七月采茎。<br><br>
叶，阴干。<br><br>
<b class="item" id="chapter-82">云实</b>
　　味辛温。<br><br>
主泄利（旧作痢，御览作泄利），肠澼，杀虫，蛊毒，去邪毒结气，止痛除热，平主见鬼精物，多食令人狂走。<br><br>
久服，轻身通神明。<br><br>
生川谷。<br><br>
　　吴普曰：云实，一名员实，一名天豆，神农辛小温，黄帝咸，雷公苦，叶如麻，两两相值，高四五尺，大茎空中，六月花，八月九月实，十月采（御览）。<br><br>
　　名医曰：一名员实，一名云英，一名天豆，生河间，十月采，暴干。<br><br>
案广雅云：天豆，云实也。<br><br>
<b class="item" id="chapter-83">王不留行</b>
　　味苦平。<br><br>
　　主金创，止血逐痛，出刺，除风痹内寒。<br><br>
久服，轻身耐老（御览作能老），增寿。<br><br>
生山谷。<br><br>
　　吴普曰：王不留行，一名王不流行，神农苦平，岐伯雷公甘，三月八月采（御览）。<br><br>
　　案郑樵云：王不留行，曰禁宫花，曰剪金花，叶似花，实作房。<br><br>
<b class="item" id="chapter-84">升麻</b>
　　味甘辛（大观本作甘平）。<br><br>
　　主解百毒，杀百老物殃鬼，辟温疾，障，邪毒蛊。<br><br>
久服不夭（大观本作主解百毒，杀百精老物殃鬼，辟瘟疫瘴气邪气虫毒，此用御览文）。<br><br>
一名周升麻（大观本，作周麻）。<br><br>
生山谷（旧作黑字，据吴普有云，神农甘，则本经当有此，今增入）。<br><br>
　　吴普曰：升麻，神农甘（御览）。<br><br>
　　名医曰：生益州，二月八月采根，日干。<br><br>
　　案广雅云：周麻，升麻也（此据御览）。<br><br>
<b class="item" id="chapter-85">青蘘</b>
　　味甘寒。<br><br>
　　主五脏邪气，风寒湿痹，益气，补脑髓，坚筋骨。<br><br>
久服耳目聪明，不饥不老，增寿，巨胜苗也。<br><br>
生川谷（旧在米谷部，非）。<br><br>
　　吴普曰：青襄，一名梦神，神农苦，雷公甘（御览）。<br><br>
　　名医曰：生中原。<br><br>
　　案抱朴子仙药篇云：孝经援神契曰，巨胜延年，又云巨胜，一名胡麻，饵服之不老，耐风湿，补衰老也。<br><br>
<b class="item" id="chapter-86">姑活</b>
　　味甘温。<br><br>
　　主大风邪气，湿痹寒痛。<br><br>
久服轻身益寿耐老。<br><br>
一名冬葵子（旧在唐本逻中无毒，今增）。<br><br>
　　名医曰：生河东。<br><br>
　　案水经注解县，引神农本草云：地有固活，女疏，铜芸，紫苑之族也；陶宏景云：方药亦无用此者，乃有固活丸，即是野葛，一名，此又名冬葵子，非葵菜之冬葵子，疗体乖异。<br><br>
<b class="item" id="chapter-87">别羁</b>
　　味苦微温。<br><br>
　　主风寒湿痹，身重，四肢疼酸，寒邪，历节痛。<br><br>
生川谷（旧在唐本逻中无毒，今增）。<br><br>
　　名医曰：一名别枝，一名别骑，一名鳖羁，生蓝田，二月八月采；案陶宏景云：方家时有用处，今俗亦绝耳。<br><br>
　　屈草味苦。<br><br>
主胸胁下痛，邪气，腹问寒热阴痹。<br><br>
久服，轻身益气，耐老（御览作补益能老）。<br><br>
生川泽（旧在唐本逻中无毒，今增）。<br><br>
　　名医曰：生汉中，五月采。<br><br>
　　案陶宏景云：方药不复用，俗无识者。<br><br>
<b class="item" id="chapter-88">淮木</b>
　　味苦平。<br><br>
　　主久咳上气，肠中虚羸，女子阴蚀，漏下赤白沃。<br><br>
一名百岁城中木。<br><br>
生山谷（旧在唐本逻中无毒，今增）。<br><br>
　　吴普曰：淮木，神农雷公无毒，生晋平阳河东平泽，治久咳上气，伤中羸虚，补中益气（御览）。<br><br>
　　名医曰：一名炭木，生太山，采无时。<br><br>
　　案李当之云：是樟树上寄生树，大衔枝在肌肉，今人皆以胡桃皮当之，非也；桐君云：生上洛，是木皮状如厚朴，色似桂白，其理一纵一横，今市人皆削乃以厚朴，而无正纵横理，不知此复是何物，莫测真假，何者为是也。<br><br>
　　上草，上品七十三种，旧七十二种，考六芝当为一，升麻当白字，米谷部误入青蘘，唐本逻六种，姑活，屈草，淮木，皆当入此。<br><br>
<br id="木（上品）">
<h3>木（上品）</h3>
<b class="item" id="chapter-89">牡桂</b>
　　味辛温。<br><br>
　　主上气咳逆，结气喉痹，吐吸，利关节，补中益气。<br><br>
久服通神，轻身不老。<br><br>
生山谷。<br><br>
　　名医曰：生南海。<br><br>
　　案说文云：桂，江南木，百药之长，梫桂也；南山经云：招摇之山多桂；郭璞云：桂，叶似枇杷，长二尺余，广数寸，味辛，白花，丛生山峰，冬夏常青，间无杂木；尔雅云：梫，木桂；郭璞云：今人呼桂皮厚者，为木桂，及单名桂者，是也，一名肉桂，一名桂枝，一名桂心。<br><br>
<b class="item" id="chapter-90">菌桂</b>
　　味辛，温。<br><br>
　　主百病，养精神，和颜色，为诸药先聘通使。<br><br>
久服轻身不老，面生光华，媚好常如童子。<br><br>
生山谷。<br><br>
　　名医曰：生交址桂林岩崖间，无骨，正圆如竹，立秋采。<br><br>
　　案楚词云：杂申椒与菌桂兮；王逸云：桂皆香木；列仙传云：范蠡好服桂。<br><br>
<b class="item" id="chapter-91">松脂</b>
　　味苦温。<br><br>
　　主疽，恶创头疡，白秃，疥搔，风气，五藏，除热。<br><br>
久服，轻身不老，延年。<br><br>
一名松膏，一名松肪。<br><br>
生山谷。<br><br>
　　名医曰：生太山，六月采。<br><br>
　　案说文云：松木也，或作；范子计然云：松脂出陇西，松胶者善。<br><br>
<b class="item" id="chapter-92">槐实</b>
　　味苦寒。<br><br>
　　主五内邪气热，止涎唾，补绝伤，五痔，火创，妇人乳瘕，子藏急痛。<br><br>
生平泽。<br><br>
　　名医曰：生河南。<br><br>
　　案说文云：槐木也；尔雅云：欀，槐大叶而黑。<br><br>
郭璞云：槐树叶大色黑者，名为欀，又守宫槐叶，昼聂宵炕；郭璞云：槐叶昼日聂合，而夜炕布者，名为守宫槐。<br><br>
<b class="item" id="chapter-93">枸杞</b>
　　味苦寒。<br><br>
　　主五内邪气，热中，消渴，周痹。<br><br>
久服，坚筋骨，轻身不老（御览作耐老）。<br><br>
一名杞根，一名地骨，一名枸忌，一名地辅。<br><br>
生平泽。<br><br>
　　吴普曰：枸杞，一名枸已，一名羊乳。<br><br>
（御览）<br><br>
　　名医曰：一名羊乳，一名却暑，一名仙人杖，一名西王母杖，生常山，及诸邱陵阪岸，冬采根，春夏采叶，秋采茎实，阴干。<br><br>
　　案说文云：继，枸杞也。<br><br>
杞，枸杞也；广雅云：地筋，枸杞也；尔雅云：杞，枸；郭璞云：今枸杞也；毛诗云：集子苞杞；传云：杞，枸也；陆玑云：苦杞秋熟，正赤，服之轻身益气；列仙传云：陆通食橐卢木实；抱朴子仙药篇云：象柴，一名托卢，是也。<br><br>
或名仙人杖，或云西王母杖，或名天门精，或名却老，或名地骨，或名枸杞也。<br><br>
<b class="item" id="chapter-94">柏实</b>
　　味甘平。<br><br>
主惊悸，安五藏，益气，除湿痹。<br><br>
久服，令人悦泽美色，耳目聪明，不饥不老，轻身延年。<br><br>
生山谷。<br><br>
　　名医曰：生太山，柏叶尤良，田四时各依方面采，阴干。<br><br>
　　案说文云：柏，鞠也；广雅云：栝柏也；尔雅云：柏椈；郭璞云：礼记曰，鬯，日以椈；范子计然云：柏脂出三辅，上升价七千，中三千一斗。<br><br>
<b class="item" id="chapter-95">伏苓</b>
　　味甘平。<br><br>
　　主胸胁逆气（御览作疝气），忧恚，惊邪，恐悸，心下结痛，寒热烦满，咳逆，口焦舌干，利小便。<br><br>
久服安魂养神，不饥延年。<br><br>
一名茯菟，（御览作茯神，案元本云：其有抱根者，名茯神，作黑字）生山谷。<br><br>
　　吴普曰：茯苓通神，桐君甘，雷公扁鹊甘无毒，或生茂州，大松根下，人地三丈一尺，二月七月采。<br><br>
（御览）<br><br>
　　名医曰：其有抱根者名茯神，生太山大松下，二月八月采，阴干。<br><br>
　　案广雅云：茯神，茯苓也；范子计然云：茯苓，出嵩高三辅，列仙传云：昌容采茯苓，饵而食之；史记褚先生云：传曰，下有伏灵，上有兔丝，所谓伏灵者，在兔丝之下，状似飞鸟之形，伏灵者，千岁松根也，食之不死；淮南子说林训云：茯苓掘，兔丝死，旧作茯，非。<br><br>
<b class="item" id="chapter-96">榆皮</b>
　　味甘平。<br><br>
　　主大小便不通，利水道，除邪气，久服，轻身不饥，其实尤良。<br><br>
一名零榆。<br><br>
生山谷。<br><br>
　　名医曰：生颍川，三月采皮，取白，暴干，八月采实。<br><br>
　　案说文云：榆，白枌，榆也；广雅云：柘榆，梗榆也；尔雅云：榆，白枌；郭璞云：枌榆先生叶，却着荚，皮色白，又工荎.郭璞云：令云刺榆；毛诗云：东门之枌，传云枌，白榆也；又山有传云：枢荎也；陆玑云：其针刺如柘，其叶如榆。<br><br>
渝为茹，美滑如白榆之类，有十种，叶皆相似，皮及木理异矣。<br><br>
<b class="item" id="chapter-97">酸枣</b>
　　味酸平。<br><br>
　　主心腹寒热，邪结气聚，四肢酸疼，湿痹。<br><br>
久服安五藏，轻身延年。<br><br>
生川泽。<br><br>
　　名医曰：生河东，八月采实，阴干，四十日成。<br><br>
　　案说文云：樲，酸枣也；尔雅云：樲，酸枣；郭璞云：味小实酢；孟子云：养其樲棘；赵岐云：樲棘，小棘，所谓酸枣是也。<br><br>
<b class="item" id="chapter-98">蘖木</b>
　　味苦寒。<br><br>
　　主五藏，肠胃中结热，黄疸，肠痔，止泄利，女子漏下赤白，阴阳蚀创。<br><br>
一名檀桓。<br><br>
生山谷。<br><br>
　　名医曰：生汉中及永昌。<br><br>
　　案说文云：檗，黄木也，蘖木也，司马相如赋有蘖；张揖云：檗木可染者；颜师古云：蘖，黄薜也。<br><br>
<b class="item" id="chapter-99">干漆</b>
　　味辛温无毒。<br><br>
　　主绝伤补中，续筋骨填髓脑，安五藏，五缓六急，风寒湿痹，生漆去长虫。<br><br>
久服轻身耐老。<br><br>
生川谷。<br><br>
　　名医曰：生汉中，夏至后采，干之。<br><br>
　　案说文云：桼木汁可以物，象形，如水滴而下，以漆为漆水字；周礼载师云：漆林之征，郑元云：故书漆林为桼林；杜子春云：当为漆林。<br><br>
<b class="item" id="chapter-100">五加皮</b>
　　味辛温。<br><br>
　　主心腹疝气，腹痛，益气疗躄，小儿不能行，疸创阴蚀。<br><br>
一名豺漆。<br><br>
　　名医曰：一名豺节，生汉中及冤句，五月十月采茎，十月采根，阴干。<br><br>
　　案大观本草，引东华真人煮石经云：舜常登苍梧山曰，厥金玉之香草，朕那偃息正道，此乃五加也。<br><br>
鲁定公母，单服五加酒，以致不死。<br><br>
<b class="item" id="chapter-101">蔓荆实</b>
　　味苦微寒。<br><br>
　　主筋骨间寒热痹，拘挛，明目坚齿，利九窍，去白虫。<br><br>
久服轻身耐老，小荆实亦等。<br><br>
生山谷。<br><br>
　　名医曰：生河间南阳冤句，或平寿都乡，高岸上，及田野中，八月九月采实，阴干。<br><br>
　　案广雅云：牡荆，蔓荆也；广志云：楚，荆也。<br><br>
牡荆，蔓荆也。<br><br>
据牡曼声相近，故本经于蔓荆，不载所出州土，以其见牡荆也。<br><br>
今或别为二条，非。<br><br>
<b class="item" id="chapter-102">辛夷</b>
　　味辛温。<br><br>
　　主五脏，身体寒风，头脑痛，面皯。<br><br>
久服，下气轻身，明目，增年耐老。<br><br>
一名辛矧（御览作引），一名侯桃，一名房木。<br><br>
生川谷。<br><br>
　　名医曰：九月采实，暴干。<br><br>
　　案汉书扬雄赋云：列新雉于林薄；师古云：新雉即辛夷耳，为树甚大，其木枝叶皆芳，一名新矧；史记司马相如传：杂以流夷；注汉书音义曰：流夷，新夷也；陶宏景云：小时气辛香，即离骚所呼辛夷者；陈藏起云：初发如笔，北人呼为木笔，其花最早，南人呼为迎春。<br><br>
按唐人名为玉蕊，又曰玉兰。<br><br>
<b class="item" id="chapter-103">桑上寄生</b>
　　味苦平。<br><br>
　　主腰痛，小儿背强，痈肿，安胎，充肌肤，坚发齿，长须眉，其实明目，轻身通神。<br><br>
一名寄屑，一名寓木，一名宛童。<br><br>
生川谷。<br><br>
　　名医曰：一名茑，生宏农桑树上，三月三日，采茎，阴干。<br><br>
　　案说文云：茑，寄生也；诗曰：茑与女萝，或作樢；广雅云：宛童，寄生樢也，又寄屏，寄生也；中山经云：龙山上多寓木；郭璞云：寄生也；尔雅云：寓木宛童；郭璞云：寄生树一名茑；毛诗云：茑与女萝；传云：茑，寄生山也；陆玑云：茑，一名寄生，叶似当卢，子如覆盆子，赤黑甜美。<br><br>
<b class="item" id="chapter-104">杜仲</b>
　　味辛平。<br><br>
　　主腰脊痛，补中，益精气，坚筋骨，强志，除阴下痒湿，小便余沥。<br><br>
久服轻身耐老。<br><br>
一名思仙。<br><br>
生山谷。<br><br>
　　吴普曰：杜仲，一名木绵，一名思仲。<br><br>
（御览）<br><br>
　　名医曰：一名思仲，一名木绵，生上虞及上党汉中，二月五月六月九月采皮。<br><br>
　　案广雅云：杜仲，曼榆也。<br><br>
博物志云：杜仲，皮中有丝，折之则见。<br><br>
<b class="item" id="chapter-105">女贞实</b>
　　味苦平。<br><br>
　　主补中，安五藏，养精神，除百疾。<br><br>
久服肥健，轻身不老。<br><br>
生山谷。<br><br>
　　名医曰：生武陵，立冬采。<br><br>
　　案说文云：桢，刚木也。<br><br>
东山经云：太山上多桢木。<br><br>
郭璞云：女桢也，叶冬不凋。<br><br>
毛诗云：南山有杞。<br><br>
陆玑云：木杞，其树如樗（陈藏器作栗），一名狗骨，理白滑，其子为木虻子，可合药，司马相如赋有女贞。<br><br>
师古曰：女贞树，冬夏常青，未尝凋落，若有节操，故以名为焉。<br><br>
陈藏器云：冬青也。<br><br>
<b class="item" id="chapter-106">木兰</b>
　　味苦寒。<br><br>
　　主身大热在皮肤中，去面热，赤疱，酒皶，恶风瘨疾，阴下痒湿，明耳目。<br><br>
一名林兰。<br><br>
生川谷。<br><br>
　　名医曰：一名杜兰，皮似桂而香，生零陵及太山，十二月采皮，阴干。<br><br>
　　案广雅云：木栏桂栏也。<br><br>
刘逵注蜀都赋云：木兰，大树也，叶似长生，冬夏荣，常以冬华，其实如小柿，甘美。<br><br>
南人以为梅，其皮可食。<br><br>
颜师古注汉书云：皮似椒而香，可作面膏药。<br><br>
<b class="item" id="chapter-107">蕤核</b>
　　味甘温。<br><br>
　　主心腹邪气，明目，目赤痛伤泪出。<br><br>
久服轻身益气，不饥。<br><br>
生川谷。<br><br>
　　吴普曰：蕤核，一名，神农雷公甘平无毒，生池泽，八月采，补中，强志，明目，久服不饥。<br><br>
（御览）<br><br>
　　名医曰：生函谷，及巴西。<br><br>
　　案说文云：桵，白桵，棫。<br><br>
尔雅云：棫，白桵.郭璞云：桵，小木。<br><br>
丛生有刺，实如耳珰，紫赤可啖。<br><br>
一切经音义云：本草作蕤，今桵核是也。<br><br>
<b class="item" id="chapter-108">橘柚</b>
　　味辛温。<br><br>
　　主胸中瘕热逆气，利水谷。<br><br>
久服，去臭下气通神，一名橘皮。<br><br>
生川谷。<br><br>
（旧在果部，非）<br><br>
　　名医曰：生南山，江南，十月采。<br><br>
　　案说文云：橘果出江南，柚条也。<br><br>
似橙而酢。<br><br>
尔雅云：柚条。<br><br>
郭璞云：似橙实酢，生江南。<br><br>
禹贡云：厥包橘柚。<br><br>
伪孔云：大曰橘，小曰柚。<br><br>
列子汤问篇云：吴楚之国有木焉，其名为，碧树而冬生，实丹而味酸，食其皮汁，已愤厥之疾，司马相如赋，有橘柚。<br><br>
张揖曰：柚，即橙也。<br><br>
似橘而大，味酢皮厚。<br><br>
　　上木，上品二十种，旧一十九种，考果部，橘柚当入此。<br><br>
<br id="人（上品）">
<h3>人（上品）</h3>
<b class="item" id="chapter-109">发髲</b>
　　味苦温。<br><br>
　　主五癃，关格不通，利小便水道，疗小儿痫，大人痓，仍自还神化。<br><br>
　　案说文云：发，根也。<br><br>
髲鬄也。<br><br>
鬄髲也。<br><br>
或作髢。<br><br>
毛诗云：不屑髢。<br><br>
笺云：髢髲也。<br><br>
仪礼云：主妇被锡。<br><br>
注云：被锡，读为髲鬄。<br><br>
古者或剔贱者刑者之发，以被妇人之为饰，因名髲鬄焉。<br><br>
李当之云：是童男发，据汉人说：发髲，当是剃刑人发，或童男发本经不忍取人发用之。<br><br>
故用剃余也。<br><br>
方家至用天灵盖，害及枯骨，卒不能治病。<br><br>
古人所无矣。<br><br>
　　右人一种，旧同。<br><br>
<br id="兽（上品）">
<h3>兽（上品）</h3>
<b class="item" id="chapter-110">龙骨</b>
　　味甘平。<br><br>
　　主心腹，鬼注，精物老魅，咳逆，泄利，脓血，女子漏下，症瘕坚结，小儿热气惊痫，齿主，小儿大人惊痫瘨疾狂走，心下结气，不能喘息，诸痉，杀精物。<br><br>
久服，轻身通神明，延年。<br><br>
生山谷。<br><br>
　　吴普曰：龙骨生晋地，山谷阴，大水所过处，是龙死骨也，青白者善，十二月采，或无时，龙骨畏干漆，蜀椒，理石，龙齿神农李氏大寒，治惊痫，久服轻<br><br>
　　身。<br><br>
（御览大观本节文）<br><br>
　　名医曰：生晋地及太山，岩水岸土穴中死龙处，采无时。<br><br>
　　案范子计然云：龙骨生河东。<br><br>
<b class="item" id="chapter-111">麝香</b>
　　味辛温。<br><br>
　　主辟恶气，杀鬼精物，温疟，蛊毒，痫痓，去三虫。<br><br>
久服除邪，不梦寤厌寐。<br><br>
生川谷。<br><br>
　　名医曰：生中台及益州雍州山中，春风取之，生者益良。<br><br>
　　案说文云：麝如小麋，脐有香，黑色獐也（御览引多三字）。<br><br>
尔雅云：麝父麋足。<br><br>
郭璞云：脚似麋有香。<br><br>
<b class="item" id="chapter-112">牛黄</b>
　　味苦平。<br><br>
　　主惊痫，寒热，热盛狂痓，除邪逐鬼。<br><br>
生平泽。<br><br>
　　吴普曰：牛黄味苦无毒。<br><br>
牛出入呻（御览作鸣吼）者有之，夜有光（御览作夜视有光），走（御览有牛字），角中，牛死入胆中，如鸡子黄。<br><br>
（汉后书延笃传注）<br><br>
　　名医曰：生晋地，于牛得之，即阴干，百日，使时躁，无令见日月光。<br><br>
<b class="item" id="chapter-113">熊脂</b>
　　味微寒。<br><br>
　　主风痹不仁，筋急五藏腹中积聚，寒热羸瘦，头疡，白秃，面皯疱。<br><br>
久服，强志不饥。<br><br>
轻身。<br><br>
生山谷。<br><br>
　　名医曰：生雍州，十一月取。<br><br>
　　案说文云：熊兽似豕，山居，冬蛰。<br><br>
<b class="item" id="chapter-114">白胶</b>
　　味甘平。<br><br>
　　主伤中劳绝，腰痛，羸瘦，补中益气，妇人血闭无子，止痛，安胎。<br><br>
久服轻身延年。<br><br>
一名鹿角胶。<br><br>
　　名医曰：生云中，煮鹿角作之。<br><br>
　　案说文云：胶，昵也，作之以皮。<br><br>
考工记云：鹿胶青白，牛胶火赤。<br><br>
郑云：皆谓煮，用其皮，或用角。<br><br>
<b class="item" id="chapter-115">阿胶</b>
　　味甘平。<br><br>
　　主心腹，内崩，劳极，洒洒如疟状，腰腹痛，四肢酸疼，女子下血安胎，久服轻身益气，一名傅致胶。<br><br>
　　名医曰：生平东郡煮牛皮作之，出东阿。<br><br>
　　案二胶，本经不着所出，疑本经但作胶，名医增白字阿字，分为二条。<br><br>
　　上兽，上品六种，旧同。<br><br>
<br id="禽（上品）">
<h3>禽（上品）</h3>
<b class="item" id="chapter-116">丹雄鸡</b>
　　味甘微温。<br><br>
　　主女人崩中漏下，赤白沃，补虚，温中，止血，通神，杀毒辟不祥，头主杀鬼，东门上者尤良。<br><br>
　　肪，主耳聋。<br><br>
　　肠，主遗溺。<br><br>
　　肶胵，裹黄皮，主泄利。<br><br>
　　尿白，主消渴伤寒，寒热。<br><br>
　　黑雌鸡，主风寒湿痹，五缓六急，安胎。<br><br>
　　翮羽，主下血闭。<br><br>
　　鸡子，主除热，火疮痫痉，可作虎魄，神物。<br><br>
　　鸡白蠹，肥脂。<br><br>
　　生平泽。<br><br>
　　吴普曰：丹鸡卵可作琥珀。<br><br>
（御览）<br><br>
　　名医曰：生朝鲜。<br><br>
　　案说文云：鸡知时畜也。<br><br>
籀文作鸡，肪，肥也。<br><br>
肠，大小肠也。<br><br>
膍鸟胵，胵鸟胃也。<br><br>
工(上艹下囗内必)，粪也。<br><br>
翮羽，茎也。<br><br>
羽，鸟长毛也，此作肶，省文，尿，即(上艹下囗内必)字，古文，从。<br><br>
亦(上艹下囗内必)假音字也。<br><br>
<b class="item" id="chapter-117">雁肪</b>
　　味甘平。<br><br>
主风挛，拘急，偏枯，气不通利，久服，益气不饥，轻身耐老。<br><br>
一名鹜肪。<br><br>
生池泽。<br><br>
　　吴普曰：雁肪神农岐伯雷公甘无毒（御览有鹜肪二字，当作一名鹜肪），杀诸石药毒。<br><br>
（御览引云：采无时）<br><br>
　　名医曰：生江南，取无时。<br><br>
　　案说文云：雁，鹅也。<br><br>
鹜，舒凫，也。<br><br>
广雅云：鹅，仓雁也。<br><br>
凫，鹜鸭也。<br><br>
尔雅云：舒雁，鹅。<br><br>
郭璞云：礼记曰，出如舒雁。<br><br>
今江东呼，又舒凫，鹜。<br><br>
郭璞<br><br>
　　云：鸭也。<br><br>
方言云：雁，自关而东，谓之鹅。<br><br>
南楚之外，谓之鹅，或谓之仓。<br><br>
据说文云：别有雁，以为鸿雁字无鸭字，鸭，即雁之急音，此雁肪，即鹅鸭脂也。<br><br>
当作雁字，名医不晓，别出鹜肪条，又出白鸭鹅条，反疑此为鸿雁，何其谬也。<br><br>
陶苏皆乱说之。<br><br>
　　上禽，上品二种，旧同。<br><br>
<br id="虫鱼（上品）">
<h3>虫鱼（上品）</h3>
<b class="item" id="chapter-118">石蜜</b>
　　味甘平。<br><br>
　　主心腹邪气，诸惊痫痓，安五藏，诸不足，益气补中，止痛解毒，除众病，和百药。<br><br>
久服，强志轻身，不饥不老。<br><br>
一名石饴。<br><br>
生山谷。<br><br>
　　吴普曰：石蜜，神农雷公甘气平，生河源或河梁。<br><br>
（御览又一引云：生武都山谷）<br><br>
　　名医曰：生武都河源及诸山石中，色白如膏者，良。<br><br>
　　案说文云：蜂，甘饴也。<br><br>
一曰螟子，或作蜜。<br><br>
中山经云：平逢之山多沙石，实惟蜂蜜之庐。<br><br>
郭璞云：蜜，赤蜂名。<br><br>
西京杂记云：南越王献高帝石蜜五斛。<br><br>
玉篇云：螽，甘饴也。<br><br>
苏恭云：当去石字。<br><br>
<b class="item" id="chapter-119">蜂子</b>
　　味甘平。<br><br>
　　主风头，除蛊毒，补虚羸伤中。<br><br>
久服，令人光泽，好颜色，不老，大黄蜂子，主心腹，复满痛，轻身益气，土蜂子，主痈肿。<br><br>
一名蜚零。<br><br>
生山谷。<br><br>
　　名医曰：生武都。<br><br>
　　案说文云：蜂，飞虫螫人者。<br><br>
古文省作蜂。<br><br>
广雅云：蠓，蜂也。<br><br>
又上蜂，螉也。<br><br>
尔雅云：土蜂。<br><br>
郭璞云：今江南大蜂在地中作房者为土蜂，啖其子即马蜂，今荆巴间呼为蟺，又木蜂。<br><br>
郭璞云：似土蜂而小，在树上作房，江东亦呼为木蜂，又食其子。<br><br>
礼记檀弓云：范则冠。<br><br>
郑云：范蜂也。<br><br>
方言云：蜂，燕赵之间，谓<br><br>
　　之蠓螉，其小者，谓之螉，或谓之蚴蜕，其大而蜜。<br><br>
谓之壶蜂。<br><br>
郭璞云：今黑蜂，穿竹木作孔，亦有蜜者，或呼笛师，按蜂名为范者声相近，若司马相如赋，以泛为枫。<br><br>
左传：沨沨即汛汛也。<br><br>
<b class="item" id="chapter-120">蜂子</b>
　　味甘平。<br><br>
　　主风头，除蛊毒，补虚羸伤中。<br><br>
久服，令人光泽，好颜色，不老，大黄蜂子，主心腹，复满痛，轻身益气，土蜂子，主痈肿。<br><br>
一名蜚零。<br><br>
生山谷。<br><br>
　　名医曰：生武都。<br><br>
　　案说文云：蜂，飞虫螫人者。<br><br>
古文省作蜂。<br><br>
广雅云：蠓，蜂也。<br><br>
又上蜂，螉也。<br><br>
尔雅云：土蜂。<br><br>
郭璞云：今江南大蜂在地中作房者为土蜂，啖其子即马蜂，今荆巴间呼为蟺，又木蜂。<br><br>
郭璞云：似土蜂而小，在树上作房，江东亦呼为木蜂，又食其子。<br><br>
礼记檀弓云：范则冠。<br><br>
郑云：范蜂也。<br><br>
方言云：蜂，燕赵之间，谓之蠓螉，其小者，谓之螉，或谓之蚴蜕，其大而蜜。<br><br>
谓之壶蜂。<br><br>
郭璞云：今黑蜂，穿竹木作孔，亦有蜜者，或呼笛师，按蜂名为范者声相近，若司马相如赋，以泛为枫。<br><br>
左传：沨沨即汛汛也。<br><br>
<b class="item" id="chapter-121">蜜蜡</b>
　　味甘微温。<br><br>
　　主下利脓血，补中续绝伤金创，益气不饥耐老。<br><br>
生山谷。<br><br>
　　名医曰：生武都蜜房木石间。<br><br>
　　案西京杂记云：南越王献高帝蜜蜡，二百枚。<br><br>
玉篇云：蜡，蜜滓。<br><br>
陶宏景云：白蜡生于蜜中。<br><br>
故谓蜜蜡。<br><br>
说文无蜡字。<br><br>
张有云：腊别蜡，非，旧作蜡，今据改。<br><br>
<b class="item" id="chapter-122">牡蛎</b>
　　味咸平。<br><br>
　　主伤寒寒热，温疟洒洒，惊恚怒气，除拘缓鼠瘘，女子带下赤白。<br><br>
久服，强骨节，杀邪气，延年。<br><br>
一名蛎蛤，生池泽。<br><br>
　　名医曰：一名牡蛤，生东海，采无时。<br><br>
　　案说文云：虿，蚌属。<br><br>
似螊，微大，出海中，今民食之，读苦赖又云：蜃属，有三，皆生于海，蛤厉，千岁雀所化，秦谓之牡蛎。<br><br>
<b class="item" id="chapter-123">龟甲</b>
　　味咸平。<br><br>
主漏下赤白，破症瘕，痎疟，五痔，阴蚀，湿痹，四肢重弱，小儿囟不合。<br><br>
久服，轻身不饥。<br><br>
一名神屋。<br><br>
生池泽。<br><br>
　　名医曰：生南海及湖水中，采无时。<br><br>
　　案广雅云：介，龟也。<br><br>
高诱注淮南云：龟壳，龟甲也。<br><br>
<b class="item" id="chapter-124">桑蜱蛸</b>
　　味咸平。<br><br>
　　主伤中，疝瘕，阴痿，益精生子，女子血闭，腰痛，通五淋，利小便水道。<br><br>
一名蚀疣，生桑枝上，采，蒸之。<br><br>
　　吴普曰：桑蛸条，一名（今本脱此二字），蚀疣，一名害焦，一名致，神农咸无毒。<br><br>
（御览）<br><br>
　　名医曰：螳螂子也，二月三月采，火炙。<br><br>
　　案说文云：蜱，蜱蛸也，或作蜱蛸，虫蛸，螂子。<br><br>
广雅云：蟭，乌涕，冒焦，螵蛸也。<br><br>
尔雅云：不过螳蠰，其子蜱蛸。<br><br>
郭璞云：一名焦，螳蠰卵也。<br><br>
范子计然云：螵蛸出三辅，上价三百，旧作螵，声相近，字之误也。<br><br>
　　玉篇云：蜱同螵。<br><br>
<b class="item" id="chapter-125">海蛤</b>
　　味苦平。<br><br>
　　主咳逆上气，喘息烦满，胸痛，寒热。<br><br>
一名魁蛤。<br><br>
　　吴普曰：海蛤，神农苦，岐伯甘，扁鹊咸，大节头有文，文如磨齿，采无时。<br><br>
　　名医曰：生南海。<br><br>
　　案说文云：蛤，蜃属，海蛤者，百岁燕所化，魁蛤，一名复累老服冀所化。<br><br>
尔雅云：魁陆。<br><br>
郭璞云：本草云，魁，状如海蛤，园而厚朴有理纵横，即今之蚶也。<br><br>
周礼鳖人供蠯郑司农云：蠯，蛤也。<br><br>
杜子春云：蠯蜯也。<br><br>
周书王会云：东越海蛤。<br><br>
孔晁云：蛤，文蛤。<br><br>
按名医别出海蛤条云：一名魁陆，一名活东，非。<br><br>
<b class="item" id="chapter-126">文蛤</b>
　　味<br><br>
　　主恶疮，蚀（御览作除阴蚀），五痔（御览下有大孔出血，大观本，作黑字）。<br><br>
　　名医曰：生东海，表有文，采无时。<br><br>
<b class="item" id="chapter-127">蠡鱼（初学记引作鳢鱼）</b>
　　味甘寒。<br><br>
　　主湿痹，面目浮肿，下大水。<br><br>
一名鲖鱼。<br><br>
生池泽。<br><br>
　　名医曰：生九江，采无时。<br><br>
　　案说文云：，鲖也。<br><br>
鲖，也。<br><br>
读若裤栊。<br><br>
广雅云：鲡，鯣鲖也。<br><br>
尔雅云：鳢。<br><br>
郭璞云：鲖也。<br><br>
毛诗云：鲂鳢。<br><br>
传云：鳢鲖也。<br><br>
据说文云：鳢鳠也。<br><br>
与不同，而毛苌。<br><br>
郭璞以鲖释鳢，与许不合。<br><br>
然初学记引此亦作鳢，盖二字音同，以舛，不可得详。<br><br>
广雅又作鲡，亦音之。<br><br>
又广志云：豚鱼，一名鲖（御览），更异解也。<br><br>
　　又陆玑云：鳢即鲍鱼也。<br><br>
似鳢，狭厚，今京东人犹呼鳢鱼，又本草衍义曰。<br><br>
蠡鱼，今人谓之黑鲤鱼，道家以为头有星为厌，据此诸说，若作鲤字，说文所云鲖。<br><br>
　　广志以为江豚，本草衍义以为黑鲤鱼，若作鲤字，说文以为鲡。<br><br>
广雅以为鳗鲡。<br><br>
陆玑以为鲍鱼，说各不同，难以详究。<br><br>
<b class="item" id="chapter-128">鲤鱼</b>
　　味苦寒。<br><br>
　　主目热赤痛青盲，明目。<br><br>
久服，强悍益志气。<br><br>
生池泽。<br><br>
　　名医曰：生九江，采无时。<br><br>
　　案说文云：鲤，鳣也。<br><br>
鳣，鲤也。<br><br>
尔雅云：鲤鳣.舍人云：鲤，一名鳣.郭璞注鲤云：今赤鲤鱼。<br><br>
注鳣云：大鱼似鲟。<br><br>
毛诗云：鳣鲔发发。<br><br>
传云：鳣，鲤也，据此知郭璞别为二，非矣。<br><br>
古今注云：兖州人呼赤鲤为赤骥，谓青鲤为青马，黑鲤为元驹，白鲤为白骐，黄鲤为黄雉。<br><br>
　　上虫，鱼。<br><br>
上品一十种，旧同。<br><br>
<br id="果（上品）">
<h3>果（上品）</h3>
<b class="item" id="chapter-129">藕实茎</b>
　　味甘平。<br><br>
　　主补中养神，益气力，除百疾。<br><br>
久服，轻身耐老，不饥延年。<br><br>
一名水芝丹。<br><br>
生池泽。<br><br>
　　名医曰：一名莲，生汝南，八月采。<br><br>
　　案说文云：藕，夫渠根。<br><br>
莲，夫渠之实也。<br><br>
茄，夫渠茎。<br><br>
尔雅云：荷，芙渠。<br><br>
郭璞云：别名芙蓉，江东呼荷，又其茎茄，其实莲。<br><br>
郭璞云：莲谓房也，又其根藕。<br><br>
<b class="item" id="chapter-130">大枣</b>
　　味甘平。<br><br>
　　主心腹邪气，安中养脾肋十二经，平胃气，通九窍，补少气，少津液，身中不足，大惊，四肢重，和百药。<br><br>
久服轻身长年，叶覆麻黄，能令出汗。<br><br>
生平泽。<br><br>
　　吴普曰：枣主调中，益脾气，令人好颜色，美志气。<br><br>
（大观本草引吴氏本草）<br><br>
　　名医曰：一名干枣，一名美枣，一名良枣，八月采，曝干，生河东。<br><br>
　　案说文云：枣，羊枣也。<br><br>
尔雅云：遵羊枣。<br><br>
郭璞云：实小而圆，紫黑色，今俗呼之为羊矢枣，又洗大枣。<br><br>
郭璞云：今河东猗氏县，出大枣子，如鸡卵。<br><br>
<b class="item" id="chapter-131">葡萄</b>
　　味甘平。<br><br>
　　主筋骨湿痹，益气，倍力，强志，令人肥健，耐饥忍风寒。<br><br>
久食轻身，不老延年，可作酒。<br><br>
生山谷。<br><br>
名医曰：生陇西五原敦煌。<br><br>
　　案史纪大宛列传云：大宛左右，以葡萄为酒，汉使取其实来，于是天子始种苜蓿，葡萄，肥饶地，或疑此本经不合有葡萄，名医所增，当为黑字。<br><br>
　　然周礼场人云：树之查蓏，珍异之物。<br><br>
郑元云：珍异，葡萄枇杷之属，则古中国本有此，大宛种类殊常，故汉特取来植之，旧作葡，据史记作蒲。<br><br>
<b class="item" id="chapter-132">葡萄</b>
　　味甘平。<br><br>
　　主筋骨湿痹，益气，倍力，强志，令人肥健，耐饥忍风寒。<br><br>
久食轻身，不老延年，可作酒。<br><br>
生山谷。<br><br>
名医曰：生陇西五原敦煌。<br><br>
　　案史纪大宛列传云：大宛左右，以葡萄为酒，汉使取其实来，于是天子始种苜蓿，葡萄，肥饶地，或疑此本经不合有葡萄，名医所增，当为黑字。<br><br>
　　然周礼场人云：树之查蓏，珍异之物。<br><br>
郑元云：珍异，葡萄枇杷之属，则古中国本有此，大宛种类殊常，故汉特取来植之，旧作葡，据史记作蒲。<br><br>
<b class="item" id="chapter-133">蓬蔂</b>
　　味酸平。<br><br>
　　主安五脏，益精气，长阴令坚，强志，倍力有子。<br><br>
久服轻身不老。<br><br>
一名覆盆。<br><br>
生平泽。<br><br>
　　吴普曰：缺盆，一名决盆（御览）。<br><br>
甄氏本草曰：覆盆子，一名马瘘，一名陆荆。<br><br>
（同上）<br><br>
　　名医曰：一名陵蔂，一名阴药，生荆山及冤句。<br><br>
　　案说文云：蔂，木也。<br><br>
茥，缺盆也。<br><br>
广雅云：蒛盆陆英，莓也。<br><br>
尔雅云：茥蒛盆。<br><br>
郭璞云：覆盆也，实似莓而小，亦可食。<br><br>
毛诗云：葛苗苗之。<br><br>
陆玑云：一<br><br>
　　名巨瓜，似燕薁，亦连蔓，叶似艾，白色，其子赤可食。<br><br>
列仙传云：昌容食蓬蔂根。<br><br>
李当之云：即是人所食莓。<br><br>
陶宏景云：蓬蔂是根名，覆盆是实名。<br><br>
<b class="item" id="chapter-134">鸡头实</b>
　　味甘平。<br><br>
　　主湿痹，腰脊膝痛，补中除暴疾，益精气，强志令耳目聪明。<br><br>
久服，轻身不饥，耐老，神仙。<br><br>
一名雁啄实。<br><br>
生池泽。<br><br>
　　名医曰：一名芡，生雷泽，八月采。<br><br>
　　案说文云：芡，鸡头也。<br><br>
广雅云：芡，鸡头也，周礼，笾人加笾之实芡。<br><br>
郑元云：芡，鸡头也。<br><br>
方言云：芡，鸡头也，北燕谓之，青徐淮泗之间，谓之芡。<br><br>
　　南楚江湘之间，谓之鸡头，或谓之雁头，或谓之乌头。<br><br>
淮南子说山川云：鸡头已瘘。<br><br>
高诱云：水中芡，幽州谓之雁头。<br><br>
古今注云：叶似荷而大，叶上蹙绉如沸，实有芒刺，其中有米，可以度饥，即今茑子也。<br><br>
　　上果，上品五种，旧六种，今以橘柚入木。<br><br>
<br id="米谷（上品）">
<h3>米谷（上品）</h3>
<b class="item" id="chapter-135">胡麻</b>
　　味甘平。<br><br>
　　主伤中虚羸，补五内（御览作藏），益气力，长肌肉，填髓脑。<br><br>
久服，轻身不老。<br><br>
一名巨胜。<br><br>
叶名青雚。<br><br>
生川泽。<br><br>
　　吴普曰：胡麻一名方金，神农雷公甘无毒，一名狗虱，立秋采。<br><br>
　　名医曰：一名狗虱，一名方茎，一名鸿藏，生上党。<br><br>
　　案广雅云：狗虱，巨胜，藤苰，胡麻也。<br><br>
孝经援神契云：钷胜延年。<br><br>
宋均云：世以钷胜为苟杞子。<br><br>
陶宏景云：本生大宛，故曰胡麻。<br><br>
按本经已有此，陶说非<br><br>
　　也，且与麻贲并列，胡之言大或以叶大于麻，故名之。<br><br>
<b class="item" id="chapter-136">麻贲</b>
　　味辛平。<br><br>
　　主五劳七伤，利五藏，下血，寒气，多食，令人见鬼狂走。<br><br>
久服，通神明，轻身。<br><br>
一名麻勃。<br><br>
麻子，味甘平，主补中益气，肥健不老神仙。<br><br>
生川谷。<br><br>
　　吴普曰：麻子中仁，神农岐伯辛，雷公扁鹊无毒，不欲牡蛎白薇，先藏地中者食杀人，麻蓝一名麻贲，一名青欲，一名青葛，神农辛，岐伯有毒，雷公甘，畏牡蛎白薇，叶上有毒，食之杀人，麻勃，一名花，雷公辛无毒，畏牡蛎。<br><br>
（御览）<br><br>
　　名医曰：麻勃，此麻花上勃勃者，七月七日采。<br><br>
良，子九月采，生太山。<br><br>
　　案说文元：麻与同，人所治在屋下，枲麻也，萉枲实也，或作荸，麻母也，，孝也，以贲为杂香草。<br><br>
尔雅云：，枲实，枲，麻孙。<br><br>
炎云：筦麻子也。<br><br>
郭璞云<br><br>
　　：别二名，又芓，麻母。<br><br>
郭璞云：苴，麻盛子者，周礼，笾朝事之笾，其实黂，郑云：黂枲实也，郑司农云麻麻曰黂.淮南子齐俗训云：胡人见筦，不知其可以<br><br>
　　为布。<br><br>
高诱云：黂，麻实也，据此则宏景以为牡麻无实，非也，唐本以为麻实，是。<br><br>
　　上米，谷，上品二种，旧三种，今以青蘘入草。<br><br>
<br id="菜（上品）">
<h3>菜（上品）</h3>
<b class="item" id="chapter-137">冬葵子</b>
　　味甘寒。<br><br>
　　主五脏六腑，寒热羸瘦，五癃，利小便。<br><br>
久服坚骨长肌肉，轻身延年。<br><br>
　　名医曰：生少室山，十二月采之。<br><br>
　　案说文云：昇，古文终，葵菜也。<br><br>
广雅云：，葵也，考昇与终形相近，当即尔雅蔠葵，尔雅云蔠，葵繁露。<br><br>
郭璞云：承露也，大茎小叶，华紫黄色。<br><br>
　　本草图经云：吴人呼为繁露，俗呼胡燕支，子可妇人涂面及作口脂，按名医别有落葵条，一名繁露，亦非也，陶宏景以为终冬至春作子，谓之冬葵，不经甚矣。<br><br>
<b class="item" id="chapter-138">苋实</b>
　　味甘寒。<br><br>
　　主青盲，明目除邪，利大小便，去寒热。<br><br>
久服，益气力，不饥，轻身。<br><br>
一名马苋。<br><br>
　　名医曰：一名莫实，生淮阳及田中，叶如蓝，十一月采。<br><br>
　　案说文云：苋，苋菜也。<br><br>
尔雅云蒉，赤苋。<br><br>
郭璞云：今苋叶之赤茎者。<br><br>
　　李当之云：苋实，当是今白苋，唐本注云：赤苋一名苋，今名莫实字误。<br><br>
<b class="item" id="chapter-139">瓜蒂</b>
　　味苦寒。<br><br>
主大水身面四肝浮肿，下水，杀蛊毒，咳逆上气，及食诸果，病在胸腹中，皆吐下之。<br><br>
生平泽。<br><br>
　　名医曰：生蒿高，七月七日采，阴干。<br><br>
　　案说文云：瓜，(瓜瓜)也，象形。<br><br>
蒂，瓜当也。<br><br>
广雅云：水芝，瓜也。<br><br>
陶宏景云：甜瓜蒂也。<br><br>
<b class="item" id="chapter-140">瓜子</b>
　　味甘平。<br><br>
　　主令人说泽，好颜色，益气不饥。<br><br>
久服轻身耐老。<br><br>
一名水芝。<br><br>
（御览作土芝）生平泽。<br><br>
　　吴普曰：瓜子一名瓣，七月七日采，可作面脂。<br><br>
（御览）<br><br>
　　名医曰：一名白瓜子，生蒿高，冬瓜仁也，八月采。<br><br>
　　案说文云：瓣，瓜中实。<br><br>
广雅云：冬瓜(上艹下左立右瓜)也，其子谓之瓤。<br><br>
陶宏景云：白当为甘，旧有白字。<br><br>
据名医云：一名白瓜子，则本名当无。<br><br>
<b class="item" id="chapter-141">苦菜</b>
　　味苦寒。<br><br>
　　主五脏邪气，厌谷，胃痹。<br><br>
久服，安心益气，聪察少卧，轻身耐老。<br><br>
一名荼草，一名选。<br><br>
生川谷。<br><br>
　　名医曰：一名游冬，生益州山陵道旁，凌冬不死，三月三日采，阴干。<br><br>
　　案说文云：荼，苦菜也。<br><br>
广雅云：游冬，苦菜也。<br><br>
尔雅云：荼，苦菜，又槚，苦荼。<br><br>
郭璞云：树小如栀子，冬生叶，可煮作羹，今呼早莱者为荼，晚取者为茗，一名荈，蜀人名之苦菜。<br><br>
陶宏景云：此即是今茗，茗一名荼又令人不眠，亦凌冬不凋而兼其止，生益州，唐本注驳之非矣，选与荈，音相近。<br><br>
　　上菜，上品五种旧同。<br><br>

<br id="中经">
<h2>中经</h2>
　　中药一百二十种为臣，主养性以应人，无毒有毒，斟酌其宜，欲遏病补羸者，本中经。<br><br>
　　雄黄、石流黄、雌黄、水银、石膏、慈石、凝水石、阳起石、孔公孽、殷孽、铁精、理石、长石、肤青（右玉，石，中品十四种，旧十六种）。<br><br>
　　干姜、枲耳实、葛根、栝楼银、苦参、当归、麻黄、通草、芍药、蠡实、瞿麦、元参、秦艽、百合、知母、贝母、白芷、淫羊藿、黄芩、狗脊、石龙芮、茅根、紫菀、紫草、败酱、白鲜、酸酱、紫参、藁本、石韦、萆薢、白薇、水萍、王瓜、地榆、海藻、泽兰、防己、款冬花、牡丹、马先蒿、积雪草、女菀、王孙、蜀羊泉、爵床、假苏、翘根（上草，中品四十九种，旧四十六种）。<br><br>
　　桑根白皮、竹叶、吴茱萸、卮子、芜荑、枳实、厚朴、秦皮、秦菽、山茱萸、紫葳、猪苓、白棘、龙眼、松萝、卫矛、合欢（上木，中品一十七种，旧同）。<br><br>
　　马茎、鹿茸、牛角腮、羖羊角、牡狗阴茎、羚羊角，犀角（上兽，中品七种，旧同）。<br><br>
　　燕尿、天鼠尿（上禽，中品二种，旧三种）。<br><br>
　　猬皮、露蜂房、鳖甲、蟹、柞蝉、蛴螬、乌贼鱼骨、白僵蚕、蛇鱼甲、椿鸡、活蝓、石龙子、木虻、蜚虻、蜚廉、虫、伏翼（上虫，鱼，中品一十七种，旧十六种）。<br><br>
　　梅实（上果，中品一种，旧同）。<br><br>
　　大豆黄卷、赤小豆、粟米、黍米（上米，谷，中品三种，旧二种）。<br><br>
　　蓼实、葱实、、水苏（上菜，中品三种，旧同）。<br><br>
<br id="玉石（中品）">
<h3>玉石（中品）</h3>
<b class="item" id="chapter-142">雄黄</b>
　　味苦平寒。<br><br>
　　主寒热，鼠瘘恶创，疽痔死肌，杀精物，恶鬼，邪气，百虫毒，胜五兵。<br><br>
炼食之，轻食神仙。<br><br>
一名黄食石。<br><br>
生山谷。<br><br>
　　吴普曰：雄黄，神农苦，山阴有丹雄黄，生山之阳，故曰雄，是丹之雄，所以名雄黄也。<br><br>
　　名医曰：生武都敦煌山之阳，采无时。<br><br>
　　案西山经云：高山其下多雄黄。<br><br>
郭璞云：晋太兴三年，高平郡界有山崩，其中出数千斤雄黄。<br><br>
抱朴子仙药篇云：雄黄当得武都山所出者，纯而无杂，其赤如鸡冠，光明晔晔乃可用耳，其但纯黄似雄黄，色无赤光者，不任以作仙药，可以合理病药耳。<br><br>
<b class="item" id="chapter-143">石流黄（流旧作硫，御览引作流，是）</b>
　　味酸温。<br><br>
　　主妇人阴蚀，疽痔恶血，坚筋骨，除头秃，能化金银铜铁奇物（御览引云：石流青、白色，主益肝气明目，石流赤，生羌道山谷）。<br><br>
生山谷。<br><br>
　　吴普曰：硫黄一名石留黄，神农黄帝雷公咸有毒，医和扁鹊苦无毒，或生易阳，或河西，或五色，黄是潘水石液也（潘，即矾，古字），烧令有紫焰者，八月九日采，治妇人血结（御览云：治妇人绝阴，能合金银铜铁）。<br><br>
　　名医曰：生东海牧羊山，及太山河西山，矾石液也。<br><br>
　　案范子计然云：石流黄出汉中，又云刘冯饵石流黄而更少。<br><br>
刘逵注吴都赋云；流黄，土精也。<br><br>
<b class="item" id="chapter-144">雌黄</b>
　　味辛平。<br><br>
　　主恶创头秃痂疥，杀毒虫虱，身痒，邪气诸毒。<br><br>
炼之，久服，轻身增年不老。<br><br>
生山谷。<br><br>
　　名医曰：生武都，与雄黄同山生，其阴山有金，金精熏，则生雌黄，采无时。<br><br>
<b class="item" id="chapter-145">水银</b>
　　味辛寒。<br><br>
　　主疥瘘痂疡白秃，杀皮肤中虱，堕胎，除热，杀金银铜锡毒。<br><br>
熔化还复为丹，久服神仙不死。<br><br>
生平土。<br><br>
　　名医曰：一名汞，生符陵，出于丹砂。<br><br>
　　案说文云：澒，丹沙所化为水银也。<br><br>
广雅云：水银谓之汞。<br><br>
淮南子地形训云：白澒，九百岁生白澒，白(上兴下石)，九百岁生百金。<br><br>
高诱云：白澒，水银也。<br><br>
<b class="item" id="chapter-146">石膏</b>
　　味辛微寒。<br><br>
　　主中风寒热，心下逆气惊喘，口干，苦焦，不能息，腹中坚痛，除邪鬼，产乳，金创。<br><br>
生山谷。<br><br>
　　名医曰：一名细石，生齐山及齐卢山，鲁蒙山，采无时。<br><br>
<b class="item" id="chapter-147">慈石</b>
　　味辛寒。<br><br>
　　主周痹，风湿，肢节中痛不可持物，洗洗，酸消，除大热烦满及耳聋。<br><br>
一名元石。<br><br>
生山谷。<br><br>
　　吴普曰：慈石，一名磁君。<br><br>
　　名医曰：一名处石，生太山，及慈山山阴，有铁处则生其阳，采无时。<br><br>
　　案北山经云：灌题之山其中，多磁石。<br><br>
郭璞云：可以取铁。<br><br>
管子地数篇云：山上有慈石者，下必有铜。<br><br>
吕氏春秋精通篇云：慈石召铁。<br><br>
淮南子说山训云：慈石能引铁，只作慈，旧作磁，非，名医别出元石条，亦非。<br><br>
<b class="item" id="chapter-148">凝水石</b>
　　味辛寒。<br><br>
　　主身热，腹中积聚，邪气，皮中如火烧，烦满，水饮之。<br><br>
久服不饥。<br><br>
一名白水石。<br><br>
生山谷。<br><br>
　　吴普曰：神农辛，吱伯医和扁鹊甘无毒。<br><br>
李氏大寒，或生邯郸，采无时，如云母色（御览引云，一名寒水石）。<br><br>
　　名医曰：一名寒水石，一名凌水石，盐之精也，生常案及凝山，又中水县邯郸。<br><br>
　　范子计然云：水石出河东，色泽者善。<br><br>
<b class="item" id="chapter-149">阳起石</b>
　　味咸微温。<br><br>
　　主崩中漏下，破子臧中血，症瘕结气，寒热，腹痛无子，阴痿不起（御览引，作阴阳不合），补不足（御览引，有句挛二字）。<br><br>
一名白石。<br><br>
生山谷。<br><br>
　　吴普曰：阳起石，神农扁鹊酸无毒，桐君雷公岐伯咸无毒，李氏小寒，或生太山（御览引云，或阳起山，采无时）。<br><br>
　　名医曰：一名石生，一名羊起石，云母根也，生齐山及琅邪，或云山阳起山，采无时。<br><br>
<b class="item" id="chapter-150">孔公蘖</b>
　　味辛温。<br><br>
　　主伤食不化，邪结气，恶创，疽瘘痔，利九窍，下乳汁（御览引云，一名通石，大观本，作黑字）。<br><br>
生山谷。<br><br>
　　吴普曰：孔公孽，神农辛，岐伯咸，扁鹊酸无毒，色青黄。<br><br>
　　名医曰：一名通石，殷孽根也，青黄色生梁山。<br><br>
<b class="item" id="chapter-151">殷孽</b>
　　味辛温。<br><br>
　　主烂伤淤血，泄利寒热，鼠寒瘘症瘕结气。<br><br>
一名姜石。<br><br>
生山谷（按此当与孔公孳为一条）。<br><br>
　　名医曰：钟乳根也生赵国，又梁山及南海，采无时。<br><br>
<b class="item" id="chapter-152">铁精</b>
　　味平。<br><br>
　　主明目化铜。<br><br>
　　铁落，味辛平，主风热，恶创，疡疽创痂，疥气在皮肤中。<br><br>
　　铁，主坚肌耐痛，生平泽（旧为三条，今并）。<br><br>
　　名医曰：铁落一名铁液，可以染皂，生牧羊及祊城或析城，采无时。<br><br>
　　案说文云：铁，黑金也，或省作铁，古文作銕。<br><br>
<b class="item" id="chapter-153">理石</b>
　　味辛寒。<br><br>
　　主身热，利胃解烦，益精明目，破积聚，去三虫。<br><br>
一名石立制石。<br><br>
生山谷。<br><br>
　　名医曰：一名饥石，如石膏，顺理而细，生汉中，及卢山，采无时。<br><br>
<b class="item" id="chapter-154">长石</b>
　　味辛寒。<br><br>
　　主身热，四肢寒厥，利小便，通血脉，明目，去翳，眇，下三虫，杀蛊毒。<br><br>
久服不饥。<br><br>
一名方石。<br><br>
生山谷。<br><br>
　　吴普曰：长石一名方石，一名直石，生长子山谷，如马齿，润泽玉色长鲜，服之不饥（御览）。<br><br>
　　名医曰：一名土石，一名直石，理如马齿，方面润泽，玉色，生长子山，及太山临溜采无时。<br><br>
<b class="item" id="chapter-155">肤青</b>
　　味辛平。<br><br>
　　主蛊毒，及蛇菜肉诸毒，恶创。<br><br>
生川谷。<br><br>
　　名医曰：一名推青，一名推石，生益州。<br><br>
　　案陶宏景云：俗方及仙经，并无用此者，亦相与不复识。<br><br>
　　上玉石，中品一十四种，旧十六种，考铁落、铁，宜与铁精为一。<br><br>
<br id="草（中品）">
<h3>草（中品）</h3>
<b class="item" id="chapter-156">干姜</b>
　　味辛温。<br><br>
　　主胸满咳逆上气，温中止血，出汗，逐风，湿痹，肠澼，下利。<br><br>
生者尤良，久服去臭气，通神明。<br><br>
生川谷。<br><br>
　　名医曰：生楗为及荆州扬州，九月采。<br><br>
　　案说文云：姜，御湿之菜也。<br><br>
广雅云：葰廉姜也。<br><br>
吕氏春秋本味篇云：和之美者，阳朴之姜，高诱注，阳朴地名在蜀郡，司马相如上林赋，有茈姜云云。<br><br>
<b class="item" id="chapter-157">枲耳实</b>
　　味甘温。<br><br>
　　主风头，寒痛，风湿，周痹，四肢拘挛，痛，恶肉死肌。<br><br>
久服益气，耳目聪明，强志轻身。<br><br>
一名胡枲，一名地葵。<br><br>
生川谷。<br><br>
　　名医曰：一名葹，一名常思，生安陆及六安田野，实熟时采。<br><br>
　　案说文云：蓀，卷耳也。<br><br>
苓，卷耳也。<br><br>
广雅云：苓，耳葹，常枲，胡枲，枲耳也。<br><br>
尔雅云：苍耳，苓耳。<br><br>
郭璞云：江东呼为常枲，形似鼠耳，丛生如盘。<br><br>
毛诗云：采采卷耳。<br><br>
传云：卷耳，苓耳也。<br><br>
陆玑云：叶青，白色，似胡荽，白华，细茎蔓生，可煮为茹，滑而少味，四月中生子，正如妇人耳珰，今或谓之耳珰草，郑康成谓是白胡荽，幽州人谓之爵耳。<br><br>
淮南子览冥训云：位贱尚枲。<br><br>
高诱云：枲者，枲耳，菜名也。<br><br>
幽冀谓之檀菜，雒下谓之胡枲。<br><br>
<b class="item" id="chapter-158">葛根</b>
　　味甘平。<br><br>
　　主消渴，身大热，呕吐，诸痹，起阴气，解诸毒，葛谷，主下利，十岁已上。<br><br>
一名鸡齐根。<br><br>
生川谷。<br><br>
　　吴普曰：葛根，神农甘，生太山（御览）。<br><br>
　　名医曰：一名鹿藿，一名黄斤，生汶山，五月采根，暴干。<br><br>
<b class="item" id="chapter-159">括楼根</b>
　　味苦寒。<br><br>
　　主消渴，身热，烦满，大热，补虚安中，续绝伤。<br><br>
一名地楼。<br><br>
生川谷，及山阴。<br><br>
　　吴普曰：括楼，一名泽巨，一名泽姑（御览）。<br><br>
　　名医曰：一名果裸，一名天瓜，一名泽姑，实名黄瓜，二月八月，采根，暴干，三十日成，生宏农。<br><br>
　　案说文云：(上芪下口)，(上芪下口)蒌，果蓏也。<br><br>
广雅云：王白，(上艹下刀下贝)也。<br><br>
（党为王(上芪下口)）尔雅云：果裸之实，括楼。<br><br>
郭璞云：今齐人呼之为天瓜。<br><br>
毛诗云：果裸之实，亦施于宇。<br><br>
传云：果裸，括楼也。<br><br>
吕氏春秋云：王善生。<br><br>
高诱云：善或作瓜，(左舌右瓜)(左娄右瓜)也。<br><br>
案吕氏春秋善字乃(上芪下口)之误。<br><br>
<b class="item" id="chapter-160">苦参</b>
　　味苦寒。<br><br>
　　主心腹结气，症瘕积聚，黄疸，溺有余沥，逐水，除痈肿，补中，明目，止泪。<br><br>
一名水槐，一名苦识。<br><br>
生山谷及田野。<br><br>
　　名医曰：一名地槐，一名菟槐，一名骄槐，一名白茎，一名虎麻，一名芩茎，一名禄曰，一名陵郎，生汝南，三月八月十月，采根，暴干。<br><br>
<b class="item" id="chapter-161">当归</b>
　　味甘温。<br><br>
　　主咳逆上气，温虐，寒热，洗在皮肤中（大观本，洗音癣）。<br><br>
妇人漏下绝子，诸恶创疡金创。<br><br>
煮饮之。<br><br>
一名干归。<br><br>
生川谷。<br><br>
　　吴普曰：当归，神农黄帝桐君扁鹊甘无毒，岐伯雷公辛无毒，李氏小温，或生羌胡地。<br><br>
　　名医曰：生陇西，二月八月，采根阴干。<br><br>
　　案广雅云：山靳，当归也。<br><br>
尔雅云：薜，山靳。<br><br>
郭璞云：今似靳而粗大，又薜，白靳。<br><br>
郭璞云：即上山靳。<br><br>
范子计然云：当归，出陇西，无枯者善。<br><br>
<b class="item" id="chapter-162">麻黄</b>
　　味苦温。<br><br>
　　主中风伤寒头痛温疟，发表，出汗，去邪热气，止咳逆上气，除寒热，破症坚积聚。<br><br>
一名龙沙。<br><br>
　　吴普曰：麻黄一名卑相，一名卑坚，神农雷公苦无毒，扁鹊酸无毒，李氏平，或生河东，四月，立秋采（御览）。<br><br>
　　名医曰：一名卑相，一名卑盐，生晋地及河东，立秋采茎，阴干今青。<br><br>
　　案广雅云：龙沙，麻黄也。<br><br>
麻黄茎，狗骨也。<br><br>
范子计然云：麻黄出汉中三辅。<br><br>
<b class="item" id="chapter-163">通草（御览作蓪草）</b>
　　味辛平。<br><br>
　　主去恶虫，除脾胃寒热，通利九窍，血脉关节，今人不忘。<br><br>
一名附支。<br><br>
生山谷。<br><br>
　　吴普曰：蓪草，一名丁翁，一名附支，神农黄帝辛，雷公苦，生石城山谷，叶菁蔓延，止汗，自正月采（御览）。<br><br>
　　名医曰：一名丁翁，生石城及山阳，正月采枝，阴干。<br><br>
　　案广雅云：附支，蓪草也。<br><br>
中山经云：升山其草多寇脱。<br><br>
郭璞云：寇脱草，生南方，高丈许，似荷叶，而茎中有瓤，正白，零陵人植而日灌之，以为树也。<br><br>
尔雅云：离南活莌.郭璞注同，又倚商，活脱。<br><br>
郭璞云：即离南也。<br><br>
范子计然云：蓪草，出三辅。<br><br>
<b class="item" id="chapter-164">芍药</b>
　　味苦平。<br><br>
　　主邪气腹痛，除血痹，破坚积寒热，疝瘕，止痛，利小便，益气（艺文类聚引云：一名白术，大观本，作黑字）。<br><br>
生川谷及丘陵。<br><br>
　　吴普曰：芍药，神农苦，桐君甘，无毒，岐伯咸。<br><br>
李氏小寒，雷公酸，一名甘积，一名解仓，一名诞，一名余容，一名白术，三月三日采。<br><br>
（御览）<br><br>
　　名医曰：一名白术，一名余容，一名犁食，一名解食，一名铤，生中岳，二月八月，采根，暴干。<br><br>
　　案广雅云：挛夷，芍药也。<br><br>
白术、牡丹也。<br><br>
北山经云：绣山其草多芍药。<br><br>
郭璞云：芍药一名辛夷，亦香草属。<br><br>
毛诗云：赠之以芍药。<br><br>
传云：芍药，香草。<br><br>
范子计然云：芍药出三辅。<br><br>
崔豹古今注云：芍药有三种，有草芍药，有木芍药，木有花，大而色深，俗呼为牡丹，非也。<br><br>
又云：一名可离。<br><br>
<b class="item" id="chapter-165">蠡实</b>
　　味甘平。<br><br>
　　主皮肤寒热，胃中热气，寒湿痹，坚筋骨，今人嗜食。<br><br>
久服轻身。<br><br>
花叶，去白虫。<br><br>
一名剧草，一名三坚一名豕首。<br><br>
生川谷。<br><br>
　　吴普曰：蠡实，一名剧草，一名三坚，一名剧荔华（御览），一名泽蓝，一名豕首，神农黄帝甘辛无毒，生宛句，五月采。<br><br>
（同上）<br><br>
　　名医曰：一名荔实，生河东，五月采，实阴干。<br><br>
　　案说文云：荔，草也，似蒲而小，根可作刷。<br><br>
广雅云：马薤，荔也。<br><br>
月令云：仲冬之月，荔挺出。<br><br>
郑云：荔挺，马薤也。<br><br>
高诱注淮南子云：荔马，荔草也。<br><br>
通俗文云：一名马兰。<br><br>
颜之推云：此物河北平泽率生之，江东颇多种于阶庭，但呼为早蒲，故不识马薤。<br><br>
<b class="item" id="chapter-166">瞿麦</b>
　　味苦寒。<br><br>
　　主关格，诸癃结，小便不通，出刺，决痈肿，明目去翳，破胎堕子，下闭血。<br><br>
一名巨句麦。<br><br>
生川谷。<br><br>
　　名医曰：一名大菊，一名大兰，生大山，立秋，采实，阴干。<br><br>
　　案说文云：蘧，蘧麦也。<br><br>
菊，大菊，蘧麦。<br><br>
广雅云：茈葳，陵苕，蘧麦也。<br><br>
尔雅云：大菊，蘧麦。<br><br>
郭璞云：一名麦句姜，即瞿麦。<br><br>
陶宏景云：子颇似麦，故名瞿麦。<br><br>
<b class="item" id="chapter-167">元参</b>
　　味苦微寒。<br><br>
　　主腹中寒热积聚，女子产乳余疾，补肾气，令人目明。<br><br>
一名重台。<br><br>
生川谷。<br><br>
　　吴普曰：元参，一名鬼藏，一名正马，一名重台，一名鹿腹，一名端，一名元台，神农桐君黄帝雷公扁鹊苦无毒，岐伯咸，李氏寒，或生冤朐山阳，二月生叶如梅毛，四四相值似芍药，黑茎方高四五尺，华赤，生枝间，四月，实黑。<br><br>
（御览）<br><br>
　　名医曰：一名元台，一名鹿肠，一名正马，一名减，一名端，生河间及冤句，三月四月采根，暴干。<br><br>
　　案广雅云：鹿肠，元参也。<br><br>
范子计然云：元参出三辅，青色者善。<br><br>
<b class="item" id="chapter-168">秦艽</b>
　　味苦平。<br><br>
　　主寒热邪气，寒湿，风痹，肢节痛，下水，利小便。<br><br>
生山谷。<br><br>
　　名医曰：生飞乌山，二月八月，采根，暴干。<br><br>
　　案说文云：(上艹下卉)草之相(上艹下丩)者，玉篇作(上艹下丩)，居包切。<br><br>
云秦艽，药艽同。<br><br>
萧炳云：本经名秦瓜，然则今本经名，亦有名医改之者。<br><br>
<b class="item" id="chapter-169">百合</b>
　　味甘平。<br><br>
　　主邪气腹张心痛，利大小便，补中益气。<br><br>
生川谷。<br><br>
　　吴普曰：百合一名重迈，一名中庭，生冠朐及荆山。<br><br>
（艺文类聚引云：一名重匡）<br><br>
　　名医曰：一名重箱，一名摩罗，一名中逢花，一名强瞿，生荆州，二月八月，采根，暴干。<br><br>
　　案玉篇云：蹯，百合蒜也。<br><br>
<b class="item" id="chapter-170">知母</b>
　　味苦寒。<br><br>
　　主消渴，热中，除邪气，肢体浮肿，下水，补不足，益气。<br><br>
　　一名蚳母，一名连母，一名野蓼，一名地参，一名水参，一名水浚，一名货母，一名蝭母。<br><br>
生川谷。<br><br>
　　吴普曰：知母，神农桐君无毒，补不足益气。<br><br>
（御览引云：一名提母）<br><br>
　　名医曰：一名女雷，一名女理，一名儿草，一名鹿列，一名韭蓬，一名儿踵草，一名东根，一名水须，一名沈燔，一名薅，生河内，二月八月，采根暴干。<br><br>
　　案说文云：芪，芪母也。<br><br>
荨，苋藩也，或从爻作薅。<br><br>
广雅云：芪母儿踵，东根也。<br><br>
尔雅云：薅，莐藩。<br><br>
郭璞云：生山上，叶如韭，一曰蝭母。<br><br>
范子计然云：蝭母，出三辅，黄白者善。<br><br>
玉篇作(上艹下是)母。<br><br>
<b class="item" id="chapter-171">贝母</b>
　　味辛平。<br><br>
　　主伤寒烦热，淋沥邪气，疝瘕，喉痹，乳难，金创，风痉。<br><br>
一名空草。<br><br>
　　名医曰：一名药实，一名苦花，一名苦菜，一名商（莔字）草，一名勤母，生晋地，十月采根暴干。<br><br>
　　案说文云：莔，贝母也。<br><br>
广雅云：贝父，药实也。<br><br>
尔雅云：莔，贝母。<br><br>
郭璞云：根如小贝，圆而白华，叶似韭。<br><br>
毛诗云：言采其虻。<br><br>
传云：虻，贝母也。<br><br>
陆玑云：其叶如括楼而细小，其子在根下如芋子，正白，四方连累相著有分解也。<br><br>
<b class="item" id="chapter-172">白芷</b>
　　味辛温。<br><br>
　　主女人漏下赤白，血闭，阴肿，寒热，风头，侵目，泪出，长肌肤、润泽，可作面脂。<br><br>
一名芳香。<br><br>
生川谷。<br><br>
　　吴普曰：白芷，一名(上艹下器)，一名苻离，一名泽芬，一名(上艹下左目右完)（御览）。<br><br>
　　名医曰：一名白芷，一名(上艹下器)，一名莞，一名苻离，一名泽芬，叶一名蒚麻，可作浴汤，生河东下泽，二月八月，采根，暴干。<br><br>
　　案说文云：芷，(上艹下器)也。<br><br>
(上艹下器)，楚谓之篱。<br><br>
晋谓之(上艹下器)，齐谓之芷。<br><br>
广雅云：白芷，其叶谓之药。<br><br>
西山经云：号山，其草多药(上艹下器)。<br><br>
郭璞云：药，白芷，别名(上艹下器)，香草也。<br><br>
淮南子修务训云：身苦秋药被风。<br><br>
高诱云：药，白芷，香草也。<br><br>
王逸注楚词云：药，白芷，按名医一名莞云云，似即尔雅莞，苻离，其上鬲，而说文别有，夫离也。<br><br>
蒚，夫蓠上也，是非一草。<br><br>
舍人云：白蒲一名苻离，楚谓之莞，岂蒲与芷相似，而名医误合为一乎。<br><br>
或说文云：楚谓之蓠，即夫篱也，未可得详，旧作芷，非。<br><br>
<b class="item" id="chapter-173">淫羊藿</b>
　　味辛寒。<br><br>
　　主阴痿绝伤，茎中痛，利小便，益气力，强志。<br><br>
一名刚前。<br><br>
生山谷。<br><br>
　　吴普曰：淫羊藿，神农雷公辛，李氏小寒，坚骨（御览）。<br><br>
　　名医曰：生上山郡阳山。<br><br>
<b class="item" id="chapter-174">黄芩</b>
　　味苦平。<br><br>
　　主诸热黄疽，肠澼，泄利，逐水，下血闭，恶创恒蚀，火疡。<br><br>
一名腐肠。<br><br>
生川谷。<br><br>
　　吴普曰：黄芩，一名黄文，一名妒妇，一名虹胜，一名红芩，一名印头，一名内虚，神农桐君黄帝雷公扁鹊苦无毒。<br><br>
李氏小温，二月生赤黄叶，两两四四相值，茎空中，或方员，高三四尺，四月花紫红赤，五月实黑根黄，二月至九月采。<br><br>
（御览）<br><br>
　　名医曰：一名空肠，一名内虚，一名黄文，一名经芩，一名妒妇，生秭归及冤句，三月三日，采根阴干。<br><br>
　　案说文云：(上艹下金)，黄(上艹下金)也。<br><br>
广雅云：(上艹下妊)葿，黄文，内虚，黄芩也。<br><br>
范子计然云：黄芩出三辅，色黄者，善。<br><br>
<b class="item" id="chapter-175">狗脊</b>
　　味苦平。<br><br>
　　主腰背强关机，缓急，周痹，寒湿，膝痛，颇利老人。<br><br>
一名百枝。<br><br>
生川谷。<br><br>
　　吴普曰：狗脊一名狗青，一名赤节，神农苦，桐君黄帝岐伯雷公扁鹊甘无毒李氏小温，如萆薢，茎节如竹，有刺，叶圆赤，根黄白，亦如竹根，毛有刺。<br><br>
岐伯经云：茎长节，叶端员青赤，皮白有赤脉。<br><br>
　　名医曰：一名强膂，一名扶盖，一名扶筋，生常山，二月八月，采根暴干。<br><br>
　　案广雅云：洁，狗脊也。<br><br>
玉篇云：，狗脊根也。<br><br>
名医别出契条，非。<br><br>
<b class="item" id="chapter-176">石龙芮</b>
　　味苦平。<br><br>
　　主风寒湿痹，心腹邪气，利关节，止烦满。<br><br>
久服，轻身明目，不老。<br><br>
一名鲁果能（御览作食果），一名地椹，生川泽石边。<br><br>
　　吴普曰：龙芮一名姜苔，一名天豆，神农苦平岐伯酸，扁鹊李氏大寒，雷公咸无毒，五月五日采。<br><br>
（御览）<br><br>
　　名医曰：一名石能，一名彭根，一名天豆，生太山，五月五日采子，二月八月采皮，阴干。<br><br>
　　案范子计然云：石龙芮，出三辅，色黄者善。<br><br>
<b class="item" id="chapter-177">茅根</b>
　　味甘寒。<br><br>
　　主劳伤虚羸，补中益气，除淤血，血闭寒热，利小便，其苗，主下水。<br><br>
一名兰根，一名茹根。<br><br>
生山谷田野。<br><br>
　　名医曰：一名地管，一名地筋，一名兼杜，生楚地，六月采根。<br><br>
　　案说文云：茅，菅也。<br><br>
菅，茅也。<br><br>
广雅云：菅，茅也。<br><br>
尔雅云：白华野菅。<br><br>
郭璞云：菅，茅属。<br><br>
诗云：白华菅兮，白茅束兮。<br><br>
传云：白华，野菅也，已沤，为菅。<br><br>
<b class="item" id="chapter-178">紫菀</b>
　　味苦温。<br><br>
　　主咳逆上气，胸中寒热结气，去蛊毒痿蹶，安五藏。<br><br>
生山谷。<br><br>
　　吴普曰：紫菀，一名青苑。<br><br>
（御览）<br><br>
　　名医曰：一名紫茜，一名青苑，生房陵及真定邯郸，二月三月，采根，阴干。<br><br>
　　案说文云：菀，茈菀，出汉中，房陵。<br><br>
陶宏景云：白者名白菀。<br><br>
唐本注云：白菀，即女菀也。<br><br>
<b class="item" id="chapter-179">紫草</b>
　　味苦寒。<br><br>
　　主心腹邪气五疸，补中益气，利九窍，通水道。<br><br>
一名紫丹，一名紫芙（御览引云：一名地血，大观本，无文）。<br><br>
生山谷。<br><br>
　　吴普曰：紫草节赤，二月花。<br><br>
（御览）<br><br>
　　名医曰：生砀山及楚地，三月采根，阴干。<br><br>
　　案说文云：茈，草也，藐，茈草也，草也，可以染留黄。<br><br>
广雅云：茈，草也。<br><br>
山海经云：劳山多茈草。<br><br>
郭璞云：一名紫，中染紫也。<br><br>
尔雅云：藐，茈草。<br><br>
郭璞云：可以染紫。<br><br>
<b class="item" id="chapter-180">败酱</b>
　　味苦平。<br><br>
　　主暴热火创，赤气，疥搔，疸痔，马鞍，热气。<br><br>
一名鹿肠。<br><br>
生川谷。<br><br>
　　名医曰：“一名鹿首，一名马草，一名泽败，生江夏，八月采根曝干。<br><br>
　　案范子计然云：败酱出三辅。<br><br>
陶宏景云：气如败酱。<br><br>
故以为名。<br><br>
<b class="item" id="chapter-181">白鲜</b>
　　味苦寒。<br><br>
　　主头风，黄疸，咳逆，淋沥，女子阴中肿痛，湿痹死肌，不可屈伸，起止行步。<br><br>
生川谷。<br><br>
　　名医曰：生上谷及冤句，四月五月，采根阴干。<br><br>
　　案陶宏景云：俗呼为白羊鲜，气息正似羊膻或名白膻。<br><br>
<b class="item" id="chapter-182">酸酱</b>
　　味酸平。<br><br>
　　主热烦满，定志益气，利水道，产难吞其实立产。<br><br>
一名醋酱。<br><br>
生川泽。<br><br>
　　吴普曰：酸酱，一名酢酱。<br><br>
（御览）<br><br>
　　名医曰：生荆楚，及人家田园中，五月采，阴干。<br><br>
　　案尔雅云：葴，寒酱。<br><br>
郭璞云：今酸酱草，江东呼曰苦葴。<br><br>
<b class="item" id="chapter-183">紫参</b>
　　味苦辛寒。<br><br>
　　主心腹积聚，寒热邪气。<br><br>
通九窍，利大小便。<br><br>
一名牡蒙。<br><br>
生山谷。<br><br>
　　吴普曰：伏蒙，一名紫参，一名泉戎，一名音腹，一名伏菟，一名重伤。<br><br>
神农黄帝苦，李氏小寒，生河西山谷或宛句商山，圆聚生，根黄赤有文，皮黑中紫，五月花紫，赤实黑，大如豆，三月采根。<br><br>
（御览大观本节文）<br><br>
　　名医曰：一名众戎，一名童肠：一名马行，生河西及冤句，三月采根，火炙使紫色。<br><br>
　　案范子计然云：紫参出三辅，赤青色者善。<br><br>
<b class="item" id="chapter-184">藁本</b>
　　味辛温。<br><br>
　　主妇人疝瘕，阴中寒肿痛，腹中急，除风头痛，长肌肤：说颜色。<br><br>
一名鬼卿，一名地新。<br><br>
生山谷。<br><br>
　　名医曰：一名微茎，生崇山，正月二月采根暴干，三十日成。<br><br>
　　案广雅云：山芷蔚香，藁本也。<br><br>
管子地员篇云：五臭畴生藁本。<br><br>
荀子大略篇云：兰芷藁本，浙于蜜醴，一佩易之。<br><br>
樊光注尔雅云：藁本一名麋芜，根名靳芷，归作藁，非。<br><br>
<b class="item" id="chapter-185">石韦</b>
　　味苦平。<br><br>
　　主劳热邪气，五癃闭不通，利小便水道。<br><br>
一名石。<br><br>
生山谷石上。<br><br>
　　名医曰：一名石皮，生华阴山谷，不闻水及人声者，良，二月采叶，阴干。<br><br>
<b class="item" id="chapter-186">萆薢</b>
　　味苦平。<br><br>
　　主腰背痛，强骨节，风寒湿，周痹，恶创不瘳，热气。<br><br>
生山谷。<br><br>
　　名医曰：一名赤节，生真定，八月采根曝干。<br><br>
　　案博物志云：苃葜与萆薢相乱。<br><br>
<b class="item" id="chapter-187">白薇</b>
　　味苦平。<br><br>
　　主暴中风，身热肢满，忽忽不知人，狂惑，邪气，寒热酸痋，温疟、洗洗发作有时。<br><br>
生川谷。<br><br>
　　名医曰：一名白幕，一名薇草，一名春草，一名骨美，生平原，三月三日，采根阴干。<br><br>
<b class="item" id="chapter-188">水萍</b>
　　味辛寒。<br><br>
　　主暴热身痒（艺文类聚初学记痒，此是），下水气胜酒，长须发（艺文类聚作乌发），消渴。<br><br>
久服轻身。<br><br>
一名水华（艺文类聚引云：一名水廉）。<br><br>
生池泽。<br><br>
　　吴普曰：水萍一名水廉，生泽水上，叶员小，一茎，一叶，根入水，五月华白，三月采，日干。<br><br>
（御览）<br><br>
　　名医曰：一始水白，一名水苏，生雷泽，三月采，曝干。<br><br>
　　案说文云：萍，蓱也，无根，浮水而生者。<br><br>
萍，苹也，(上卄下宾)，大萍也。<br><br>
广雅云：薸，萍也。<br><br>
夏小正云：七月湟潦生苹。<br><br>
尔雅云：萍苹。<br><br>
郭璞云：水中浮萍，江东谓之薸.又其大者苹。<br><br>
毛诗云：于以采苹。<br><br>
传云：苹，大萍也。<br><br>
　　范子计然曰：水萍出三辅，色青者善。<br><br>
淮南子原道训云：萍树根于水。<br><br>
高诱云：萍，大苹也。<br><br>
<b class="item" id="chapter-189">王瓜</b>
　　味苦寒。<br><br>
　　主消渴内痹淤血，月闭，寒热，酸疼，益气，俞聋。<br><br>
一名土瓜。<br><br>
生平泽。<br><br>
　　名医曰：生鲁地田野，及人家垣墙间，三月采根，阴干。<br><br>
　　案说文云：萯，王萯也。<br><br>
广雅云：葵菇，瓜(娄瓜)，王瓜也。<br><br>
夏小正云：四月王萯秀。<br><br>
尔雅云：钩葵菇。<br><br>
郭璞云：钩，(娄瓜)也。<br><br>
一名王瓜，实如瓝瓜，正赤，味苦，月令，王瓜生。<br><br>
郑元云：月令云，王萯生，孔颖连云：疑王萯，则王瓜也。<br><br>
管子地员篇，剽土之次，曰：五沙：其种大萯细萯，白茎青秀以蔓。<br><br>
本草图经云：大，即王萯也。<br><br>
亦谓之土瓜，自别是一物。<br><br>
<b class="item" id="chapter-190">地榆</b>
　　味苦微寒。<br><br>
　　主妇人乳痓痛，七伤带下病，止痛。<br><br>
除恶肉，止汗，疗金创（御览引云：主消酒，又云明目，大观本草，消酒作黑字，而无明目）。<br><br>
生山谷。<br><br>
　　名医曰：生桐柏及冤句，二月八月，采根，暴干。<br><br>
　　案广雅云：菗蒢，地榆也。<br><br>
陶宏景云：叶似榆而长，初生布地，而花子紫黑色如豉，故中玉豉。<br><br>
<b class="item" id="chapter-191">海藻</b>
　　味苦寒。<br><br>
　　主瘿瘤气，颈下核，破散结气，痈肿症瘕坚气，腹中上下鸣，下水十二肿。<br><br>
一名落首。<br><br>
生池泽。<br><br>
　　名医曰：一名藫，生东海，七月七日采，暴干。<br><br>
　　案说文云：薻，水草也，或作藻。<br><br>
广雅云：海萝，海藻也。<br><br>
尔雅云：薅，海藻也。<br><br>
郭璞云：药草也。<br><br>
一名海萝，如乱发，生海中。<br><br>
本草云：又薻石衣。<br><br>
　　郭璞云：水苔也，一名石发，江东食之，或曰藫，叶似而大，生水底也，亦可食。<br><br>
<b class="item" id="chapter-192">泽兰</b>
　　味苦微温。<br><br>
　　主乳妇内（御览作衄血），中风余疾，大腹水肿，身面四肢浮肿，骨节中水，金创痈肿创脓。<br><br>
一名虎兰，一名龙枣。<br><br>
生大泽傍。<br><br>
　　吴普曰：泽兰，一名水香，神农黄帝岐伯桐君酸无毒，李氏温，生下地水傍，叶如兰，二月生，香，赤节，四叶相值枝节间。<br><br>
　　名医曰：一名虎蒲，生汝南，三月三日采，阴干。<br><br>
　　案广雅云：虎兰，泽兰也。<br><br>
<b class="item" id="chapter-193">防己</b>
　　味辛平。<br><br>
　　主风寒温疟热气诸痈，除邪，利大小便。<br><br>
一名解离（御览作石解引云：通凑理，利九窍，大观本，六字黑）。<br><br>
生川谷。<br><br>
　　吴普曰：木防己，一名解离，一名解燕，神农辛，黄帝岐伯桐君苦无毒，李氏大寒，如艿，茎蔓延，如艽，白根外黄似桔梗，内黑又如车辐解，二月八月十月，采根。<br><br>
（御览）<br><br>
　　名医曰，生汉中，二月八月，采根阴干。<br><br>
　　案范子计然云：防已出汉中旬阳。<br><br>
<b class="item" id="chapter-194">款冬花</b>
　　味辛温。<br><br>
　　主咳逆上气，善喘，喉痹，诸惊痫，寒热邪气。<br><br>
一名橐吾（御览作石），一名颗东（御览作颗冬），一名虎须，一名免奚。<br><br>
生山谷。<br><br>
　　吴普曰：款冬十二月，花黄白。<br><br>
（艺文类聚）<br><br>
　　名医曰：一名氏冬，生常山及上党水傍，十一月，采花阴干。<br><br>
　　案广雅云：苦萃款东也。<br><br>
尔雅云：莬奚颗东。<br><br>
郭璞云：款冬也。<br><br>
紫赤华生水中。<br><br>
西京杂记云：款冬，华于严冬。<br><br>
传咸款冬赋序曰：仲冬之月，冰凌积雪，款冬独敷华艳。<br><br>
<b class="item" id="chapter-195">牡丹</b>
　　味苦辛寒。<br><br>
　　主寒热，中风，瘈疭，痉，惊痫，邪气，除症坚，淤血留舍肠胃，安五脏，疗痈创。<br><br>
一名鹿韭，一名鼠姑。<br><br>
生山谷。<br><br>
　　吴普曰：牡丹，神农岐伯辛，李氏小寒，雷公桐君苦无毒，黄帝苦有毒，叶如蓬相植，根如柏，黑中有核，二月采，八月采，日干，人食之，轻身益寿。<br><br>
（御览）<br><br>
　　名医曰：生巴郡及汉中，二月八月，采根阴干。<br><br>
　　案广雅云：白术，牡丹也。<br><br>
范子计然云：牡丹出汉中河内，赤色者亦善。<br><br>
<b class="item" id="chapter-196">马先蒿</b>
　　味平。<br><br>
　　主寒热，鬼注，中风湿痹，女子带下病，无子。<br><br>
一名马尿蒿。<br><br>
生川泽。<br><br>
　　名医曰：生南阳。<br><br>
　　案说文云：蔚，牡蒿也。<br><br>
广雅云：因尘，马先也。<br><br>
尔雅云：蔚，牡菣。<br><br>
　　郭璞云：无子者。<br><br>
毛诗云：匪莪伊蔚。<br><br>
传云：菣，牡菣也。<br><br>
陆玑云：三月始生，七月华，华似胡麻华而紫赤，八月为角，角似小豆，角锐而长，一名马新蒿，案新先声相近。<br><br>
<b class="item" id="chapter-197">积雪草</b>
　　味苦寒。<br><br>
　　主大热，恶创痈疽，浸淫，赤熛，皮肤赤，身热。<br><br>
生川谷。<br><br>
　　名医曰：生荆州。<br><br>
　　案陶宏景云：荆楚人以叶如钱，谓为地钱草，徐仪药图名连钱草。<br><br>
本草图经云：咸洛二京亦有，或名胡薄荷。<br><br>
<b class="item" id="chapter-198">女菀（御览作菀）</b>
　　味辛温。<br><br>
　　主风，洗洗，霍乱，泄利，肠鸣上下无常处，惊痫，寒热百疾。<br><br>
生川谷，或山阳。<br><br>
　　吴普曰：女菀，一名白菀，一名识女苑。<br><br>
（御览）<br><br>
　　名医曰：一名白菀，一名织女菀，一名茆，生汉中，正月二月采，阴干。<br><br>
　　案广雅云：女肠，女菀也。<br><br>
<b class="item" id="chapter-199">王孙</b>
　　味苦平。<br><br>
　　主五臧邪气，寒湿痹，四肢疼酸，膝冷痛。<br><br>
生川谷。<br><br>
　　吴普曰：黄孙一名王孙，一名蔓延，一名公草，一名海孙，神农雷公苦无毒。<br><br>
黄帝甘无毒，生西海山谷，及汝南城郭垣下，蔓延，赤文，茎叶相当。<br><br>
（御览）<br><br>
　　名医曰：吴名白功草，楚名王孙，齐名长孙，一名黄孙，一名黄昏，一名海孙，一名蔓延，生海西及汝南城郭下。<br><br>
　　案陶宏景云：今方家皆呼王昏，又云壮蒙。<br><br>
<b class="item" id="chapter-200">蜀羊泉</b>
　　味苦微寒。<br><br>
　　主头秃恶创，热气，疥搔，痂癣虫，疗龋齿。<br><br>
生川谷。<br><br>
　　名医曰：一名羊泉，一名饴，生蜀郡。<br><br>
　　案广雅云：桼姑，艾但鹿何，泽也。<br><br>
唐本注云：此草，一名漆姑。<br><br>
<b class="item" id="chapter-201">爵床</b>
　　味咸寒。<br><br>
　　主腰脊痛，不得着床，俯仰艰难，除热，可作浴汤。<br><br>
生川谷及田野。<br><br>
　　吴普曰：爵床，一名爵卿。<br><br>
（御览）<br><br>
　　名医曰：生汉中。<br><br>
　　案别本注云：今人名为香苏。<br><br>
<b class="item" id="chapter-202">假苏</b>
　　味辛温。<br><br>
　　主寒热，鼠瘘，瘰疬生创，破结聚气，下淤血，除湿痹，一名鼠蓂，生川泽。<br><br>
（旧在菜部，今移）<br><br>
　　吴普曰：假苏一名鼠实，一名姜芥也。<br><br>
（御览）名荆芥，叶似落藜而细，蜀中生啖之。<br><br>
（蜀本注）<br><br>
　　名医曰：一名姜芥，生汉中。<br><br>
　　案陶宏景云：即荆芥也，姜荆声讹耳，先居草部中，令人食之，录在菜部中也。<br><br>
<b class="item" id="chapter-203">翘根</b>
　　味甘寒平（御览作味苦平）。<br><br>
　　主下热气，益阴精，令人面说好，明目。<br><br>
久服轻身耐老。<br><br>
生平泽。<br><br>
（旧在唐本退中，今移）<br><br>
　　吴普曰：翘根，神农雷公甘有毒，三月八月采，以作蒸，饮酒病人。<br><br>
（御览）<br><br>
　　名医曰：生蒿高，二月八月采。<br><br>
　　案陶宏景云：方药不复用，俗无识者。<br><br>
　　上草中品四十九种，旧四十六种，考菜部假苏，及唐本退中，翘根，宜入此。<br><br>
<br id="木（中品）">
<h3>木（中品）</h3>
<b class="item" id="chapter-204">桑根白皮</b>
　　味甘寒。<br><br>
　　主伤中，五劳六极，羸瘦，崩中，脉绝，补虚益气。<br><br>
　　叶主除寒热出汗。<br><br>
桑耳黑者，主女子漏下，赤白汁，血病，症瘕积聚，阴补阴阳，寒热，无子。<br><br>
五木耳名糯，益气不饥，轻身强志。<br><br>
生山谷。<br><br>
　　名医曰：桑耳一名桑菌，一名木麦，生犍为，六月多雨时采，即暴干。<br><br>
　　案说文云：桑，蚕所食叶，木(上卄中而下大)，木耳也。<br><br>
蕈，桑(上卄中而下大)。<br><br>
尔雅云：桑瓣有葚栀。<br><br>
舍人云：桑树一半有葚，半无葚，名栀也。<br><br>
郭璞云：瓣，半也，又女桑，(木夷)桑。<br><br>
郭璞云：今俗呼桑树小而条长者，为女桑树，又(上厌下水)山桑。<br><br>
郭璞云：似桑材中作弓及草辕，又桑柳槐条。<br><br>
郭璞云：阿那垂条。<br><br>
<b class="item" id="chapter-205">竹叶</b>
　　味苦平。<br><br>
　　主咳逆上气溢筋急，恶疡，杀小虫。<br><br>
　　根，作汤，益气止渴，补虚下气。<br><br>
　　汁，主风痓.实，通神明，轻身益气。<br><br>
　　名医曰：生益州。<br><br>
　　案说文云：竹，冬生草也，象形，下者，箁，箬也。<br><br>
<b class="item" id="chapter-206">吴茱萸（御览引：无吴字，是）</b>
　　味辛温。<br><br>
　　主温中，下气，止痛，咳逆，寒热，除湿血痹，逐风邪，开凑（旧作腠，御览作涛，是）理根杀三虫。<br><br>
一名藙。<br><br>
生<br><br>
　　山谷。<br><br>
　　名医曰：生冤句，九月九日采，阴干。<br><br>
　　案说文云：茱，茱萸，属，萸，茱萸也。<br><br>
煎茱萸，汉律，会稽献藙一斗。<br><br>
　　广雅云：(木尻)，榝，档，樾，茱萸也。<br><br>
三苍云：莍，茱萸也。<br><br>
（御览）尔雅云：椒、榝，丑莍.郭璞云：茱萸子，聚生成房貌，今江东亦呼榝，似茱萸而小，赤色。<br><br>
礼记云：三牲用藙。<br><br>
郑云：藙煎茱萸也。<br><br>
汉律会稽献焉，尔雅谓之榝.范子计然云：茱萸，出三辅。<br><br>
陶宏景云：礼记名藙而作俗中呼为藙子，当是不识藙字似杂字，仍以相传。<br><br>
<b class="item" id="chapter-207">卮子（旧作栀，艺文类聚及御览引，作支，是）</b>
　　味苦寒。<br><br>
　　主五内邪气，胃中热气面赤，酒炮，皶鼻，白赖，赤癞，创疡。<br><br>
一名木丹。<br><br>
生川谷。<br><br>
　　名医曰：一名樾桃，生南阳，九月采实，暴干。<br><br>
　　案说文云：栀，黄木可染者。<br><br>
广雅云：栀子，桃也。<br><br>
史记货殖传云：巴蜀地饶卮。<br><br>
集解云：徐广曰音支，烟支也。<br><br>
紫，赤色也，据说文当为栀。<br><br>
<b class="item" id="chapter-208">芜荑</b>
　　味辛。<br><br>
　　主五内邪气散，皮肤骨节中，淫，淫温行毒，去三虫，化食。<br><br>
一名无姑，一名殿塘（御览引云：逐寸白，散雒中，温温喘息，大观本作黑字）。<br><br>
生川谷。<br><br>
　　名医曰：一名殿塘，生晋山，三月采实，阴干。<br><br>
　　案说文云：梗，山枌榆，有束荚可为芜荑者。<br><br>
广雅云：山榆，母估也。<br><br>
　　尔雅云：莁荑(上艹下左杀右殳)(上艹下墙)。<br><br>
郭璞云：一名白蒉，又无姑，其实夷。<br><br>
郭璞云：无姑，姑榆也。<br><br>
生山中，叶圆而厚，剥取皮合渍之，其味辛香，所谓芜荑。<br><br>
范子计然云：芜荑在地，赤心者善。<br><br>
<b class="item" id="chapter-209">枳实</b>
　　味苦寒。<br><br>
　　主大风在皮肤中，如麻豆苦痒（御览作痰，非），除寒热结，止利（旧作痢，御览作利，是），长肌肉，利五脏，益气轻身。<br><br>
生川泽。<br><br>
　　吴普曰：枳实苦，雷公酸无毒，李氏大寒，九月十月采，阴干。<br><br>
（御览）<br><br>
　　名医曰：生河内，九月十月采，阴干。<br><br>
　　案说文云：枳木似橘。<br><br>
周礼云：橘逾淮而化为枳。<br><br>
沈括补笔谈云：六朝以前，医方，唯有枳实，无枳壳，后人用枳之小嫩者为枳实，大者为枳壳。<br><br>
<b class="item" id="chapter-210">厚朴</b>
　　味苦温。<br><br>
　　主中风，伤寒，头痛，寒热，惊悸气，血痹，死肌，去三虫。<br><br>
　　吴普曰：厚朴，神农岐伯雷公苦无毒，李氏小温。<br><br>
（御览引云，一名厚皮，生交址）<br><br>
　　名医曰：一名厚皮，一名赤朴，其树名榛，其子名逐，生交址冤句，九月十月采皮。<br><br>
阴干。<br><br>
　　案说文云：朴，木皮也，榛木也。<br><br>
广雅云：重皮，厚朴也。<br><br>
范子计然云：厚朴出宏农，按今俗以榛为亲，不知是厚朴，说文榛栗，字作亲。<br><br>
<b class="item" id="chapter-211">秦皮</b>
　　味苦微寒。<br><br>
　　主风寒湿痹，洗洗，寒气，除热，目中青翳白膜。<br><br>
久服，头不白，轻身。<br><br>
生川谷。<br><br>
　　吴普曰：岑皮，一名秦皮，神农雷公黄帝岐伯酸无毒，李氏小寒，或生冤句水边，二月八日采。<br><br>
（御览）<br><br>
　　名医曰：一名岑皮，一名石檀，生庐江及冤句，二月八月采皮，阴干。<br><br>
　　案说文云：梣、青皮木，或作(左木右上宀下帚)。<br><br>
淮南子倜真训云：梣木，色青翳。<br><br>
高诱云：梣木，苦历木也，生于山，剥取其皮，以水浸之，正青，用洗眼，愈人目中肤翳。<br><br>
据吴普云：岑皮，名秦皮，本经作秦皮者，后人以俗称改之，当为岑皮。<br><br>
<b class="item" id="chapter-212">秦菽</b>
　　味辛温。<br><br>
　　主风邪气，温中除寒痹，坚齿发，明目。<br><br>
久服，轻身，好颜色，耐老增年，通神。<br><br>
生川谷。<br><br>
　　名医曰：生太山及秦岭上，或琅邪，八月九月采实。<br><br>
　　案说文云：菽，菽萯.莍菽榝实莍裹如裘者，榝似茱萸，出淮南。<br><br>
广雅云：榝(木卡)，茱萸也。<br><br>
北山经云：景山多秦椒。<br><br>
郭璞云，子似椒面细叶草也。<br><br>
　　尔雅云：(木毁)，大椒。<br><br>
郭璞云：今椒树丛生实大者，名为(木毁)，又椒丑莍.郭璞云：(上亠下裘)萸子聚成房貌，今江东亦呼莍榝，似茱萸而小，赤色。<br><br>
毛诗云：椒聊之实。<br><br>
传云：椒卿，椒也。<br><br>
陆玑云：椒树似茱萸，有针刺，叶坚而滑泽，蜀人作茶，吴人作茗，皆合煮其叶以为香。<br><br>
范子计然云：秦椒出天水陇西，细者善。<br><br>
淮南子人间训云：申椒杜茞，美人之所怀服，旧作椒，非，据山海经，有秦椒，生闻喜景山，则秦非秦地之秦也。<br><br>
<b class="item" id="chapter-213">山茱萸</b>
　　味酸平。<br><br>
　　主心下邪气，寒热，温中，逐寒湿痹，去三虫。<br><br>
久服轻身。<br><br>
一名蜀枣。<br><br>
生山谷。<br><br>
　　吴普曰，山茱萸，一名鬾实，一名鼠矢，一名鸡足，神农黄帝雷公扁鹊酸无毒，岐伯辛，一经酸，或生冤句琅邪，或东海承县，叶如梅，有刺毛，二月，华如杏四月实如酸枣，赤，五月采实。<br><br>
（御览）<br><br>
　　名医曰，一名鸡足，一名鬾实，生汉中及琅邪冤句，东海承县，九月十月采实，阴干。<br><br>
<b class="item" id="chapter-214">紫葳</b>
　　味酸，（御览作咸）微寒。<br><br>
　　主妇人产乳余疾，崩中，症瘕，血闭，寒热，羸瘦，养胎。<br><br>
生川谷。<br><br>
　　吴普曰，紫葳一名武威，一名瞿麦，一名陵居腹，一名鬼目，一名茏华，神农雷公酸，岐伯辛，扁鹊苦咸，黄帝甘无毒，如麦根黑，正月八月采，或生真定（御览）。<br><br>
　　名医曰，一名陵苕，一名茏华，生西海及山阳。<br><br>
　　案广雅云：茈葳，陵苕，蘧麦也。<br><br>
尔雅云：苕。<br><br>
陵苕，郭璞云：一名陵时。<br><br>
本草云：又黄华蔈，白华茏。<br><br>
郭璞云：苕、华、色异，名亦不同。<br><br>
毛诗云：苕之华。<br><br>
传云：苕，陵苕也。<br><br>
范子计然云：紫葳出三辅。<br><br>
李当之云：是瞿麦根据李说与广雅合，而唐本注引尔雅注，有一名陵霄四字，谓即陵霄花，陆玑以为鼠尾，疑皆非，故不采之。<br><br>
<b class="item" id="chapter-215">猪苓</b>
　　味甘平。<br><br>
　　主痎疟，解毒蛊，注。<br><br>
（御览作蛀）不祥利水道。<br><br>
久服轻身耐老。<br><br>
（御览作能老。<br><br>
）一名猳猪尿。<br><br>
生山谷。<br><br>
　　吴普曰：猪苓，神农甘，雷公苦无毒。<br><br>
（御览引云，如茯芩，或生冤句，八月采。<br><br>
）<br><br>
　　名医曰：生衡山及济阴冤句，二月八月采，阴干。<br><br>
　　案庄子云：豕零，司马彪注，作豕囊云，一名猪苓，根似猪卵，可以治渴。<br><br>
<b class="item" id="chapter-216">白棘</b>
　　味辛寒。<br><br>
　　主心腹痛，痈肿渍脓，止痛。<br><br>
一名棘针。<br><br>
生川谷。<br><br>
　　名医曰：一名棘刺，生雍州。<br><br>
　　案说文云：棘，小枣丛生者。<br><br>
尔雅云：髦颠棘。<br><br>
孙炎云：一名白棘。<br><br>
李当之云：此是酸枣树针，今人用天门冬苗代之，非是真也。<br><br>
案经云：天门冬一名颠勒，勒棘声相近，则今人用此，亦非无因也。<br><br>
<b class="item" id="chapter-217">龙眼</b>
　　味甘平。<br><br>
　　主五脏邪气，安志厌食。<br><br>
久服，强魂聪明，轻身，不老，通神明。<br><br>
一名益智。<br><br>
生山谷。<br><br>
　　吴普曰：龙眼一名益智，要术一名比目。<br><br>
（御览）<br><br>
　　名医曰：其大者似槟榔，生南海松树上，五月采，阴干。<br><br>
　　案广雅云：益智，龙眼也。<br><br>
刘达注吴都赋云：龙眼，如荔枝而小，圆如弹丸，味甘，胜荔枝，苍梧，交址，南海，合浦皆献之，山中人家亦种之。<br><br>
<b class="item" id="chapter-218">松罗</b>
　　味苦平。<br><br>
　　主瞋怒邪气，止虚汗头风，女子阴寒肿病。<br><br>
一名女萝。<br><br>
生山谷。<br><br>
　　名医曰：生熊耳山。<br><br>
　　案广雅云：女萝松萝也。<br><br>
毛诗云：茑与女萝。<br><br>
传云：女萝菟丝，松萝也。<br><br>
　　陆玑云：松萝自蔓松上，枝正青，与兔丝异。<br><br>
<b class="item" id="chapter-219">卫矛</b>
　　味苦寒。<br><br>
　　主女子崩中下血，腹满汗出，除邪，杀鬼毒虫注。<br><br>
一名鬼箭。<br><br>
生山谷。<br><br>
　　吴普曰：鬼箭一名卫矛，神农黄帝桐君苦无毒，叶如桃如羽，正月二月七月采，阴干，或生野田（御览）。<br><br>
　　名医曰：生霍山，八月采，阴干。<br><br>
　　案广雅云：鬼箭，神箭也。<br><br>
陶宏景云：其茎有三羽，状如箭羽。<br><br>
<b class="item" id="chapter-220">合欢</b>
　　味甘平。<br><br>
　　主安五脏，利心志，（艺文类聚作和心志，御览作和心气。<br><br>
）令人献乐无忧。<br><br>
久服轻身明目得所欲。<br><br>
生山谷。<br><br>
　　名医曰：生益州。<br><br>
　　案唐本注云：或曰合昏，欢昏音相近。<br><br>
日华子云：夜合。<br><br>
　　上木，中品一十七种，旧同。<br><br>
<br id="兽（中品）">
<h3>兽（中品）</h3>
<b class="item" id="chapter-221">白马茎</b>
　　味咸平。<br><br>
　　主伤中脉绝，阴不起，强志益气，长肌肉，肥健，生子。<br><br>
　　眼，主惊痫，腹满，疟疾，当杀用之。<br><br>
　　悬蹄，主惊邪，瘈疭，乳难，辟恶气鬼毒蛊注，不祥，生平泽。<br><br>
　　名医曰：生云中。<br><br>
<b class="item" id="chapter-222">鹿茸</b>
　　味甘温。<br><br>
　　主漏下恶血，寒热，惊痫，益气强志，生齿不老。<br><br>
　　角，主恶创痈肿，逐邪恶气，留血在阴中。<br><br>
　　名医曰：茸，四月五月解角时取阴干使时躁，角七月采。<br><br>
<b class="item" id="chapter-223">牛角(角思)</b>
　　味<br><br>
　　下闭血，淤血，疼痛，女人带下血。<br><br>
　　髓，补中填骨髓。<br><br>
久服增年。<br><br>
胆可丸药。<br><br>
　　案说文云：(角思)，角中骨也。<br><br>
<b class="item" id="chapter-224">羖羊角</b>
　　味咸温。<br><br>
　　主青盲明目，杀疥虫，止寒泄，辟恶鬼虎狼，止惊悸。<br><br>
久服，安心益气，轻身。<br><br>
生川谷。<br><br>
　　名医曰：生河西，取无时。<br><br>
　　案说文云：羖夏羊，牝曰羖.尔雅云：羊牝，羖.郭璞云：今人便以牂，羖，为黑白羊名。<br><br>
<b class="item" id="chapter-225">牡狗阴茎</b>
　　味咸平。<br><br>
　　主伤中，阴痿不起，令强热大，生子，除女子带下十二疾。<br><br>
一名狗精。<br><br>
胆主明目。<br><br>
　　名医曰，六月上伏，取阴干百日。<br><br>
<b class="item" id="chapter-226">羚羊角</b>
　　味咸寒。<br><br>
　　主明目，益气起阴，去恶血注下，辟蛊毒恶鬼不祥，安心气，常不厌寐。<br><br>
生川谷。<br><br>
　　名医曰：生石城及华阴山，采无时。<br><br>
　　案说文云：羚大羊而细角。<br><br>
广雅云：美皮冷角。<br><br>
尔雅云：羚大羊。<br><br>
郭璞云：羚羊似羊而大，角园锐，好在山崖间。<br><br>
陶宏景云：尔雅名羱羊。<br><br>
据说文云：苋山羊细角也。<br><br>
尔雅云：羱如羊。<br><br>
郭璞云：羱似吴羊而大角，角椭，出西方，苋即羱正字，然本经羚字，实羚字俗写，当以羚为是尔雅释文，引本草作羚。<br><br>
<b class="item" id="chapter-227">犀角</b>
　　味苦寒。<br><br>
　　主百毒虫注，邪鬼，障气杀钩吻鸩羽蛇毒，除不迷或厌寐。<br><br>
久服轻身。<br><br>
生山谷。<br><br>
　　名医曰：生永昌及益州。<br><br>
　　案说文云：犀南徼外牛，一角在鼻，一角在顶，似豕。<br><br>
尔雅云：犀似豕。<br><br>
　　郭璞云：形似水牛，猪头大腹，痹脚，脚有三蹄，黑色，三角，一在顶上，一在鼻上，一在额上，鼻上者，即食角也，小而不椭，好食棘，亦有一角者。<br><br>
　　山海经云：琴鼓之山多白犀。<br><br>
郭璞云：此与辟寒，蠲忿，辟尘，辟暑，诸犀，皆异种也。<br><br>
范子计然云：犀角出南郡，上价八千，中三千，下一千。<br><br>
　　上兽，中品七种，旧同。<br><br>
<br id="禽（中品）">
<h3>禽（中品）</h3>
<b class="item" id="chapter-228">燕屎</b>
　　味辛平。<br><br>
　　主蛊毒鬼注，逐不样邪气，破五癃，利小便。<br><br>
生平谷。<br><br>
　　名医曰：生高山。<br><br>
　　案说文云：燕、元鸟也，尔口、布翅枝尾，象形作巢，避戊已，乙元鸟也，齐鲁谓之乙，取其名自呼，象形或作乱。<br><br>
尔雅云：燕乱。<br><br>
夏小正云，二月来降，燕乃睇。<br><br>
传云：燕、乙也，九月陟元鸟，蛰，传云；元鸟者，燕也。<br><br>
<b class="item" id="chapter-229">天鼠屎</b>
　　味辛寒。<br><br>
　　主面痈肿，皮肤洗洗，时痛，肠中血气，破寒热积聚，除惊悸。<br><br>
一名鼠沄，一名石肝。<br><br>
生山谷。<br><br>
　　名医曰：生合浦，十月十二月取。<br><br>
　　案李当之云：即伏翼屎也。<br><br>
李云：天鼠，方言，一名仙鼠。<br><br>
　　案今本方言云：或谓之老鼠，当为天字之误也。<br><br>
　　上禽，中品二种，旧同。<br><br>
<br id="虫鱼（中品）">
<h3>虫鱼（中品）</h3>
<b class="item" id="chapter-230">猬皮</b>
　　味苦平。<br><br>
　　主五痔阴蚀下血，赤白五色，血汁不止，阴肿痛引要背，酒煮杀之。<br><br>
生川谷。<br><br>
　　名医曰：生楚山田野，取无时。<br><br>
　　案说文云：似豪猪者，或作猬。<br><br>
广雅云：虎王，猬也。<br><br>
尔雅云：汇毛刺。<br><br>
郭璞云：今谓状似鼠。<br><br>
淮南子说山训云：鹊矢中猬。<br><br>
<b class="item" id="chapter-231">露蜂房</b>
　　味苦平。<br><br>
主惊痫瘈疭，寒热邪气，瘨疾，鬼精，蛊毒肠痔。<br><br>
火熬之，良。<br><br>
一名蜂肠。<br><br>
生山谷。<br><br>
　　名医曰：一名百穿，一名蜂。<br><br>
生牂柯，七月七日采，阴干。<br><br>
　　案淮南子汜论训云：蜂房不容卵。<br><br>
高诱云：房巢也。<br><br>
<b class="item" id="chapter-232">鳖甲</b>
　　味咸平。<br><br>
　　主心腹症瘕坚积，寒热，去痞息肉，阴蚀，痔恶肉。<br><br>
生池泽。<br><br>
　　名医曰：生丹阳，取无时。<br><br>
　　案说文云：鳖，甲虫也。<br><br>
<b class="item" id="chapter-233">蟹</b>
　　味咸寒。<br><br>
　　主脑中邪气，热结痛，僻面肿败漆。<br><br>
烧之致鼠。<br><br>
生池泽。<br><br>
　　名医曰：生伊洛诸水中，取无时。<br><br>
　　案说文云：蟹有二敖八足旁行，非蛇鳝之穴无所庇，或作，蛫蟹也。<br><br>
　　荀子勤学扁云：蟹六跪而二螯，非蛇蟺之穴无所寄托。<br><br>
广雅云：蜅蟹，蛫也。<br><br>
　　尔雅云：螖蛫，小者。<br><br>
郭璞云：或曰即蟚螖也，似蟹而小。<br><br>
<b class="item" id="chapter-234">柞蝉</b>
　　味咸寒。<br><br>
　　主小儿惊痫，夜啼，瘨病，寒热，生杨柳上。<br><br>
　　名医曰：五月采，蒸干之。<br><br>
　　案说文云：蝉以旁鸣者，蜩蝉也。<br><br>
广雅云：(虫奇)蛣，蝉也，复育，蜕也，旧作蚱蝉。<br><br>
别录云：蚱者，鸣蝉也，壳一名楉蝉，又名伏蜟，案蚱即柞字。<br><br>
周礼考工记云：侈则柞。<br><br>
郑元云：柞读为咋咋然之咋，声大外也。<br><br>
说文云：诸、大声也，音同柞，今据作柞。<br><br>
柞蝉即五月鸣蜩之蜩，夏小正云：五月良蜩鸣，传良蜩也，五采具。<br><br>
尔雅云：蜩、螂、蜩。<br><br>
毛诗云：如蜩。<br><br>
传云：蜩、蝉也。<br><br>
方言云：楚谓之蜩，宋卫之间，谓之螗蜩，陈郑之间，谓之螂蜩，秦晋之间，谓之蝉，海岱之间，谓之。<br><br>
论衡云：蝉生于复育，开背而出。<br><br>
而玉扁云：蚱蝉，七月生。<br><br>
陶宏景音蚱作云：痖蝉，是为月令之寒蝉，尔雅所云矣，唐本注非之也。<br><br>
<b class="item" id="chapter-235">蛴螬</b>
　　味咸微温。<br><br>
　　主恶血，血淤，（御览作血瘴）痹气，破折血在胁下坚满痛，月闭，目中淫肤，青翳，白膜。<br><br>
一名蟦蛴。<br><br>
生平泽。<br><br>
　　名医曰：一名蜰齐，一名勃齐，生河内人家积粪草中，取无时，反行者，良。<br><br>
　　案说文云：(齊内去二加虫)、(齊内去二加虫)(上曹下虫虫)也，蝤，蝤(齊内去二加虫)也，蝎、蝤(齊内去二加虫)也。<br><br>
广雅云：蛭蛒，(上关下虫)(虫属)，地蚕，蠹蟦，蛴螬。<br><br>
尔雅云：蟦、蛴螬。<br><br>
郭璞云：在粪土中，又蝤蛴，蝎。<br><br>
　　郭璞云：在木中，今虽通名蝎，所在异，又蝎，蛣(虫屈)。<br><br>
郭璞云：木中蠹虫，蝎、桑蠹。<br><br>
郭璞云：即拮掘。<br><br>
毛诗云：领如蝤蛴。<br><br>
传云：蝤蛴，蝎虫也。<br><br>
方言云：蛴螬，谓之蟦，自关而东，谓之蝤蛴，或谓之蚕蠋，或谓之蚕蠋，梁益之间，谓之蛒，或谓之蝎或谓之蛭蛒，秦晋之间，谓之蠹，或谓之天蝼。<br><br>
　　列子天瑞篇云：乌足根为蛴螬。<br><br>
博物志云：蛴螬以背行，快于足用，说文无蟦字，当借蜰为之，声相近，字之误也。<br><br>
<b class="item" id="chapter-236">乌贼鱼骨</b>
　　味咸微温。<br><br>
　　主女子漏下，赤白经汁，血闭，阴蚀，肿痛，寒热，症瘕，无子。<br><br>
生池泽。<br><br>
　　名医曰：生东海，取无时。<br><br>
　　案说文云：鲗、鸟鲗，鱼名，或作鲫，左思赋，有乌贼。<br><br>
刘逵注云：乌贼鱼，腹中有墨。<br><br>
陶宏景云：此是(暴鸟)乌所化作，今其口脚具存，犹相似尔。<br><br>
<b class="item" id="chapter-237">白僵蚕</b>
　　味咸。<br><br>
　　主小儿惊痫夜蹄，去三虫，减黑皯，令人面色好，男子阴疡病。<br><br>
生平泽。<br><br>
　　名医曰：生颍川，四月取自死者。<br><br>
　　案说文云：蚕任丝也。<br><br>
淮南子说林训云：蚕食而不饮，二十二日而化。<br><br>
　　博物志云：蚕三化，先孕而后交，不交者亦生子，子后为，皆无眉目，易伤，收采亦薄，玉篇作僵蚕，正当为僵，旧作殭，非。<br><br>
<b class="item" id="chapter-238">蛇鱼甲</b>
　　味辛微温。<br><br>
　　主心腹症瘕，伏坚，积聚，寒热，女子崩中，下血五色，小腹阴中相引痛，创疥，死肌。<br><br>
生池泽。<br><br>
　　名医曰：生南海，取无时。<br><br>
　　案说文云：鳝、鱼名，皮可为鼓鼍，鼍、水虫似蜥，易长大。<br><br>
陶宏景云：蛇即鼍甲也。<br><br>
<b class="item" id="chapter-239">樗鸡</b>
　　味苦平。<br><br>
　　主心腹邪气，阴痿，益精，强志，生子好色，补中轻身。<br><br>
生川谷。<br><br>
　　名医曰：生河内樗树上，七月采，暴干。<br><br>
　　案广雅云：樗鸠，樗鸡也。<br><br>
尔雅云：螒、天鸡。<br><br>
李巡云：一名酸鸡。<br><br>
郭璞云：小虫，黑身赤头，一名莎鸡，又曰樗鸡。<br><br>
毛诗云：六月莎鸡振羽。<br><br>
陆玑云：莎鸡，如蝗而班色，毛翅数重，某翅正赤，或谓之天鸡，六月中，飞而振羽，索索作声，幽州人谓之蒲错，是也。<br><br>
<b class="item" id="chapter-240">蛞蝓</b>
　　味咸寒。<br><br>
　　主贼风，僻，轶筋，及脱肛，惊痫挛缩。<br><br>
一名陵蠡。<br><br>
生池泽。<br><br>
　　名医曰：一名土蜗，一名附蜗，生大山及阴地沙石垣下，八月取。<br><br>
　　案说文云：蝓，虎蝓也，蠃，一石虎蝓。<br><br>
广雅云：蠡蠃、蜗牛，螔蝓也。<br><br>
中山经云：青要之山是多仆累。<br><br>
郭璞云：仆累，蜗牛也，周礼鳖人，祭祀供蠃。<br><br>
郑云：蠃螔蝓。<br><br>
尔雅云：蚹蠃螔蝓。<br><br>
郭璞云：即蜗牛也。<br><br>
名医曰：别出蜗牛条，非。<br><br>
旧作蛞，说文所无。<br><br>
据玉篇云：蛞蛞东，知即活东异文，然则当为活。<br><br>
<b class="item" id="chapter-241">石龙子</b>
　　味咸寒。<br><br>
　　主五癃邪，结气，破石淋，下血，利小便水道。<br><br>
一名蜥易。<br><br>
生川谷。<br><br>
　　吴普曰：石龙子，一名守宫，一名石蜴，一名石龙子，（御览）。<br><br>
　　名医曰：一名山龙子，一名守宫，一石石蜴，生平阳及荆山石间，五月取着石上令干。<br><br>
　　案说文云：蜥、虫之蜥易也，易，蜥易，蝘蜓，守宫也，象形，蝘在壁曰蝘蜓，在草曰蜥易，或作蝘，蚖、荣蚖蛇，医以注鸣者。<br><br>
广雅云：蛤蚧，(口卢)(虫厘)，蚵(虫龙)，蜥蜴也。<br><br>
尔雅云：蝾螈，蜥蜴，蜥蜴，蝘蜓，蝘蜓，守宫也。<br><br>
　　毛诗云：胡为虺蜴，传云蜴，螈也。<br><br>
陆玑云：虺蜴，一名蝾螈，蜴也，或谓之蛇医，如蜥蜴，青绿色，大如指，形状可恶。<br><br>
方言云：守宫，秦晋西夏谓之守宫，或谓之(口卢)蜥(虫厘)，或谓之蜥易，其在泽中者，谓之易锡，南楚谓之蛇医，或谓之蝾螈，东齐，海岱谓之蝾螈，北燕谓之祝蜓，桂林之中，守宫大者而能鸣，谓之蛤蚧。<br><br>
<b class="item" id="chapter-242">木虻</b>
　　味苦平。<br><br>
　　主目赤痛，眦伤，泪出，淤血，血闭，寒热酸无子。<br><br>
一名魂常。<br><br>
生川泽。<br><br>
　　名医曰：生汉中，五月取。<br><br>
　　案说文云：虻齧人飞虫。<br><br>
广雅云：（上匿下虫虫）（虫龙），虻也此省文。<br><br>
淮南子齐俗训云：水蚄为（上晦下心）荒。<br><br>
高诱云：青蛉也。<br><br>
又说山训云：虻、散积血。<br><br>
<b class="item" id="chapter-243">蜚虻</b>
　　味苦微寒。<br><br>
　　主逐淤血，破下血积坚痞症瘕，寒热，通利血脉及九窍。<br><br>
生川谷。<br><br>
　　名医曰：生江夏，五月取，腹有血者良。<br><br>
<b class="item" id="chapter-244">蜚廉</b>
　　味咸寒。<br><br>
　　主血淤，（御览引云逐下血），症坚，寒热，破积聚，喉咽痹，内寒，无子。<br><br>
生川泽。<br><br>
　　吴普曰：蜚廉虫。<br><br>
神农黄帝云：治妇人寒热（御览）。<br><br>
　　名医曰：生晋阳及人家屋间，立秋采。<br><br>
　　案说文云：蜰，卢蜰也，蜚、臭虫，负蠜也，蠜、目蠜也。<br><br>
广雅云：飞蜰，飞蠊也。<br><br>
尔雅云：蜚，蜰.郭璞云：即负盘臭虫。<br><br>
唐本注云：汉中人食之下气，名曰石美，一名卢蜰，一石负盘，旧作蠊，据刑昺疏引此作廉。<br><br>
<b class="item" id="chapter-245">(庶虫)虫</b>
　　味咸寒。<br><br>
　　主心腹寒热，洗洗，血积症瘕，破坚，下血闭，生子大，良。<br><br>
一名地鳖。<br><br>
生川泽。<br><br>
　　吴普曰：(庶虫)虫，一名土鳖（御览）。<br><br>
　　名医曰：一名土鳖，生河东及沙中，人家墙壁下，土中湿处，十月暴干。<br><br>
　　案说文云：蟅虫属蠜，目蠜也。<br><br>
广雅云：负蠜，蟅也。<br><br>
尔雅云：草虫，负蠜。<br><br>
郭璞云：常羊也。<br><br>
毛诗云：喓喓草虫。<br><br>
传云：草虫，常羊也。<br><br>
陆玑云：小大长短如蝗也，奇音，青色，好在茅草中。<br><br>
<b class="item" id="chapter-246">伏翼</b>
　　味咸平。<br><br>
　　主目瞑，明目，夜视有精光。<br><br>
久服，令人喜乐，媚好无忧。<br><br>
一名蝙蝠。<br><br>
生川谷，（旧作禽部，今移）。<br><br>
　　吴普曰：伏翼，或生人家屋间，立夏后，阴干。<br><br>
治目冥，令人夜视有光。<br><br>
（艺文类聚）。<br><br>
　　名医曰：生太山，及人家屋间，立夏后采，阴干。<br><br>
　　案说文云：蝙、蝙蝠也，蝠、蝙蝠，服翼也。<br><br>
广雅云，伏翼，飞鼠，仙鼠，（口式）（口墨）也。<br><br>
尔雅云：蝙蝠服翼。<br><br>
方言云：蝙蝠，自关而东，谓之伏翼，或谓之飞鼠，或谓之老鼠，或谓之仙鼠，自关而西，秦陇之间，谓之蝙蝠，北燕谓之（虫只）（虫厘），李当之云：即天鼠。<br><br>
　　上虫、鱼，中品一十七种。<br><br>
旧十六种，考禽部伏翼宜入此。<br><br>
<br id="果（中品）">
<h3>果（中品）</h3>
<b class="item" id="chapter-247">梅实</b>
　　味酸平。<br><br>
　　主下气，除热，烦满，安心，肢体痛，偏枯不仁，死肌，去青黑志，恶疾。<br><br>
生川谷。<br><br>
　　吴普曰：梅实（大观本草作核）。<br><br>
明目，益气，（御览）不饥（大观本草，引吴氏本草）。<br><br>
　　名医曰：生汉中，五月采，火干。<br><br>
　　案说文云：（左木右上艹下尞），干梅之属，或作（左氵右上艹下尞），某、酸果也，以梅为楠。<br><br>
尔雅云：梅楠。<br><br>
郭璞云：似杏实酢，是以某注梅也，周礼笾人，馈食，笾、其实干（左木右上艹下尞）。<br><br>
郑云：干（左木右上艹下尞），干梅也，有桃诸梅诸，是其干者。<br><br>
毛诗疏云：梅暴为腊，羹臛世中，人含之以香口（大观本草）。<br><br>
　　上果，中品一种，旧同。<br><br>
<br id="米谷（中品）">
<h3>米谷（中品）</h3>
<b class="item" id="chapter-248">大豆黄卷</b>
　　味甘平。<br><br>
　　主湿痹，筋挛，膝痛。<br><br>
生大豆，涂痈肿。<br><br>
煮汁，饮，杀鬼毒，止痛，赤小豆。<br><br>
主下水，排痈肿脓血。<br><br>
生平泽。<br><br>
　　吴普曰：大豆黄卷，神农黄帝雷公无毒，采无时，去面（黑干），得前胡，乌啄，杏子，牡蛎，天雄，鼠屎，共蜜和佳，不欲海藻龙胆，此法，大豆初出黄土芽是也。<br><br>
生大豆，神农岐伯生熟寒，九月采，杀乌豆毒，并不用元参。<br><br>
赤小豆，神农黄帝咸，雷公甘，九月采（御览）。<br><br>
　　名医曰：生大山，九月采。<br><br>
　　案说文云：椒豆也，象豆生之形也。<br><br>
荅，小椒也，藿椒之少也。<br><br>
广雅云：大豆，椒也，小豆，荅也，豆角谓之荚，其叶谓之藿。<br><br>
尔雅云，戎叔，谓之荏叔，孙炎云大豆也。<br><br>
<b class="item" id="chapter-249">粟米</b>
　　味咸微寒。<br><br>
　　主养肾气，去胃脾中热，益气。<br><br>
陈者，味苦，主胃热，消渴，利小便（大观本草，作黑字，据吴普增）。<br><br>
　　吴普曰：陈粟，神农黄帝苦无毒，治脾热，渴，粟养肾气（御览）。<br><br>
　　案说文云：粟、嘉谷实也。<br><br>
孙炎注尔雅粢稷云：粟也，今关中人呼小米为粟米，是。<br><br>
<b class="item" id="chapter-250">黍米</b>
　　味甘温。<br><br>
　　主益气补中，多热，令人烦（大观本，作黑字，据吴普增）。<br><br>
　　吴普曰：黍，神农甘无毒，七月取，阴干，益中补气。<br><br>
（御览）<br><br>
　　案说文云：黍、禾属而粘者，以大暑而种，故谓之黍。<br><br>
孔子曰：黍可为酒，禾入水也。<br><br>
广雅云：粢黍稻，其采谓之禾。<br><br>
齐氏要术引记胜之书曰：黍，忌丑，又曰黍，长于已，壮于酉，生于戍，老于亥，死于丑，恶于丙午，忌于丑寅卯，按黍，即糜之种也。<br><br>
　　上米，谷、中品三种，旧二种，大小豆为二，无粟米黍米，今增。<br><br>
<br id="菜（中品）">
<h3>菜（中品）</h3>
<b class="item" id="chapter-251">蓼实</b>
　　味辛温。<br><br>
　　主明目温中，耐风寒，下水气，面目浮肿，痈疡，马蓼，去肠中蛭虫，轻身。<br><br>
生川泽。<br><br>
　　吴普曰，蓼实一名天蓼，一名野蓼，一名泽蓼。<br><br>
（艺文类聚）。<br><br>
　　名医曰：生雷泽。<br><br>
　　案说文云：蓼、辛菜蔷虞也，蔷，蔷虞，蓼。<br><br>
广雅云：荭、茏、（上艹下左吉右页）、马蓼也。<br><br>
尔雅云：蔷虞，蓼。<br><br>
郭璞云：虞蓼，泽蓼，又荭，茏古，其大者，归。<br><br>
　　郭璞云：俗呼荭草为茏鼓，语转耳。<br><br>
毛诗云：隰有游龙，传云：龙，红草也。<br><br>
　　陆玑云：一名马蓼，叶大而赤色生水中，高丈余，又以薅杀蓼。<br><br>
传云：蓼，水草也。<br><br>
<b class="item" id="chapter-252">葱实</b>
　　味辛温。<br><br>
　　主明目补中不足，其茎可作汤，主伤寒寒热，出汗，中风面目肿。<br><br>
　　（左上占左下贝右上又右下韭），味辛温。<br><br>
主金创，创败，轻身不饥耐老。<br><br>
生平泽。<br><br>
　　名医曰：生鲁山。<br><br>
　　案说文云：（左上占左下贝右上又右下韭）菜也，叶似韭。<br><br>
广雅云：韭、（左上占左下贝右上又右下韭）、荞，其华谓之菁。<br><br>
尔雅云：（左上占左下贝右上又右下韭）、鸿荟。<br><br>
郭璞云：即（左上占左下贝右上又右下韭）菜也，又劲山贲。<br><br>
陶宏景云：葱（左上占左下贝右上又右下韭）异物，而今共条，本经既无韭，以其同类，故也。<br><br>
<b class="item" id="chapter-253">水苏</b>
　　味辛微温。<br><br>
　　主下气，辟口臭，去毒，辟恶。<br><br>
久服，通神明，轻身，耐老。<br><br>
生池泽。<br><br>
　　吴普曰：荞蒩一名水苏，一名劳祖（御览）。<br><br>
　　名医曰：一名鸡苏，一名劳祖，一名芥蒩，一名芥苴，生九真，七月采。<br><br>
　　案说文云：苏，桂荏也。<br><br>
广雅云：芥蒩，水苏也。<br><br>
尔雅云：苏、桂、荏。<br><br>
　　郭璞云：苏荏类，故名桂荏。<br><br>
方言云：苏、亦荏也，关之东西或谓之苏或谓之荏，周郑之间，谓之公贲，沅湘之南，谓之（上艹下害），其小者谓之（艹釀）葇，按（艹釀）葇，即香薷也，亦名香葇，名医别出香薷条，非，今紫苏薄荷等，皆苏类也，名医俱别出之。<br><br>
　　上菜，中品三种，旧四种，考葱实宜与同条，今并假苏，宜入草部。<br><br>

<br id="下经">
<h2>下经</h2>
　　下药一百二十五种为左使，主治病以应地，多毒，不可久服，欲除寒热邪气，破积聚，愈疾者，本下经。<br><br>
　　石灰，巩石、铅丹、粉锡、锡镜鼻、代赭、戎盐、大盐、卤盐、白垩、冬灰、青琅玕、（上玉、石、下品八种、旧一十二种）。<br><br>
　　附子、乌头、天雄、半夏、虎掌、鸢尾、大黄、葶苈、桔梗、莨荡子、草蒿、旋复花、藜芦、钩吻、射干、蛇合、恒山、蜀漆、甘遂、白敛、青葙子、藿菌、白芨、大戟、泽漆、茵芋、贯众、荛华、牙子、羊踯躅、商陆、羊蹄、萹蓄、狼毒、白头翁、鬼臼、羊桃、女青、连翘、闾茹、乌韭、鹿藿、蚤休、石长生、陆英、荩草、牛萹、夏枯草、芫华、（上草，下品四十九种，旧四十八种）。<br><br>
　　巴豆、蜀菽、皂荚、柳华、栋实、郁李仁、莽草、雷丸、桐叶、梓白皮、石南、黄环、溲疏、鼠李、药实根、栾华、蔓椒、（上，木下品一十七种，旧一十八种）。<br><br>
　　豚卵、麋脂、鼠、六畜毛蹄甲（上兽，下品四种，旧同）。<br><br>
　　蛤蟆、马刀、蛇蜕、蚯蚓、蠮螉、蜈蚣、水蛭、班苗、贝子、石蚕、雀瓮、蜣螂、蝼蛄、马陆、地胆、鼠妇、荧火、衣鱼、（上虫、鱼，下品一十九种，旧一十八种）。<br><br>
　　桃核仁、杏核仁（上、木下品二种，旧同）。<br><br>
　　腐婢（上米、谷下品一种、旧同）。<br><br>
　　苦瓠、水靳（上菜、下品二种、旧同）。<br><br>
　　彼子（上一种、未详）。<br><br>
附吴普本草<br><br>
<br id="玉石（下品）">
<h3>玉石（下品）</h3>
<b class="item" id="chapter-254">石灰</b>
　　味辛温。<br><br>
　　主疽疡疥搔，热气，恶创，癞疾，死肌，堕眉，杀痔虫，去黑子息肉。<br><br>
一名恶疢.生山谷。<br><br>
　　名医曰：一名希疢，生中山。<br><br>
　　按恶灰，疑当为垩灰，希、石、声之缓急。<br><br>
<b class="item" id="chapter-255">礜石</b>
　　味辛大热。<br><br>
　　主寒热，鼠瘘，蚀创，死肌，风痹，腹中坚，一名青分石，一名立制石，一名固羊石（御览引云：除热，杀百兽，大观本，作黑字），出山谷。<br><br>
　　吴普曰：白巩石，一名鼠乡，神农岐伯辛有毒，桐君有毒，黄帝甘有毒。<br><br>
　　李氏云：或生魏兴，或生少室，十二月采（御览引云，一名太白，一名泽乳，一名食盐，又云李氏大寒，主温热）<br><br>
　　名医曰：一名白巩石，一名太白石，一名泽乳，一名食盐，生汉中及少室，采无时。<br><br>
　　案说文云：巩，毒石也，出汉中。<br><br>
西山经云：皋涂之山，有白石焉。<br><br>
其名曰巩，可以毒鼠。<br><br>
范子计然云：巩石出汉中，色白者善。<br><br>
淮南子地形训云：白天九百岁生白巩，高诱云：白巩，巩石也。<br><br>
又说林训云：人食巩石而死，蚕食之而肥。<br><br>
高诱云：巩石，出阴山，一曰能杀鼠。<br><br>
案西山经云：毒鼠，即治鼠瘘也。<br><br>
<b class="item" id="chapter-256">铅丹</b>
　　味辛微寒。<br><br>
　　主土逆胃反，惊痫瘨疾，除热下气，炼化还成九光。<br><br>
久服通神明（御览引作吐下，云久服成仙）。<br><br>
生平泽。<br><br>
　　名医曰：一名铅华，生蜀郡。<br><br>
　　案说文云：铅，青金也。<br><br>
陶宏景云：即今熬铅所作黄丹也。<br><br>
<b class="item" id="chapter-257">粉锡</b>
　　味辛寒。<br><br>
　　主伏尸毒螯，杀三虫。<br><br>
一名解锡，锡镜鼻。<br><br>
主女子血闭，症瘕，伏肠，绝孕。<br><br>
生山谷（旧作二种，今并）。<br><br>
　　名医曰：生桂阳。<br><br>
　　案说文云：锡银铅之间也<br><br>
<b class="item" id="chapter-258">代赭</b>
　　味苦寒。<br><br>
　　主鬼注，贼风，蛊毒，杀精物恶鬼，腹中毒，邪气，女子赤沃漏下。<br><br>
一名须丸。<br><br>
生山谷。<br><br>
　　名医曰：一名血师，生齐国，赤红青色如鸡冠，有泽，染爪甲，不渝者良，采无时。<br><br>
　　案说文云：赭，赤土也。<br><br>
北山经云：少阳之山，其中多美赭。<br><br>
管子地数篇云：山上有赭者，其下有铁。<br><br>
范子计然云：石赭出齐郡，赤色者善，蜀赭，出蜀郡。<br><br>
据元和郡县志云：少阳山在交城县，其地近代也。<br><br>
<b class="item" id="chapter-259">戎盐</b>
　　味<br><br>
　　主明目。<br><br>
目痛，益气，坚肌骨，去毒蛊。<br><br>
　　大盐，令人吐（御览引云，主肠胃结热，大观本，作黑字）。<br><br>
　　卤盐，味苦寒，主大热，消渴狂烦，除邪及下蛊毒，柔肌肤（御览引云，一名寒石，明目益气）。<br><br>
生池泽（旧作三种，今并）。<br><br>
　　名医曰戎盐，一名胡盐，生胡盐山，及西羌，北地，酒泉，福禄城东南角，北海青，南海赤，十月采，大盐，生邯郸又河东，卤盐，生河东盐池。<br><br>
　　案说文云：盐咸也，古者宿沙初作煮海盐，卤，西方咸地也，从西省象盐形，安定有卤县，东方谓之斥，西方谓之卤盐，河东盐池，袤五十一里，广七里，周百十六里。<br><br>
北山经云：景山南望盐贩之泽。<br><br>
郭璞云：即解县盐池也，今在河东猗氏县，案在山西安邑运城。<br><br>
<b class="item" id="chapter-260">白垩</b>
　　味苦温。<br><br>
　　主女子寒热症瘕，目闭，积聚。<br><br>
生山谷。<br><br>
　　吴普曰：白垩一名白蟮。<br><br>
（一切经音义）<br><br>
　　名医曰：一名白善，生邯郸，采无时。<br><br>
　　案说文云：垩，白涂也。<br><br>
中山经云：葱聋之山，是多白垩。<br><br>
<b class="item" id="chapter-261">冬灰</b>
　　味辛微温。<br><br>
　　主黑子，去疣息肉，疽蚀，疥搔。<br><br>
一名藜灰。<br><br>
生川泽。<br><br>
　　名医曰：生方谷。<br><br>
<b class="item" id="chapter-262">青琅玕</b>
　　味辛平。<br><br>
　　主身痒，火创，痈伤，疥搔，死肌。<br><br>
一名石珠。<br><br>
生平泽。<br><br>
　　名医曰：一名青珠，生蜀郡，采无时。<br><br>
　　案说文云：琅玕似珠者，古文作。<br><br>
禹贡云：雍州贡璆琳琅玕.郑云：琅玕珠也。<br><br>
　　上玉，石，下品九种，旧十二种，粉锡，锡镜鼻为二，戎盐，大盐，卤盐为非，三考当各为一。<br><br>
<br id="草（下品）">
<h3>草（下品）</h3>
<b class="item" id="chapter-263">附子</b>
　　味辛温。<br><br>
　　主风寒咳逆邪气，温中，金创，破症坚积聚，血瘕，寒温，踒（御览作痿）。<br><br>
躄拘挛，脚痛，不能行步（御览引云：为百药之长，大观本，作黑字）。<br><br>
生山谷。<br><br>
　　吴普曰：附子一名莨，神农辛，岐伯雷公甘有毒，李氏苦有毒，大温，或生广汉，八月采，皮黑肥白（御览）。<br><br>
　　名医曰：生楗为及广汉东，月采为附子，春采为乌头（御览）。<br><br>
　　案范子计然云：附子出蜀武都中，白色者善。<br><br>
<b class="item" id="chapter-264">乌头</b>
　　味辛温。<br><br>
　　主中风，恶风，洗洗，出汗，除寒湿痹，咳逆上气，破积聚，寒热。<br><br>
其汁煎之，名射罔，杀禽兽。<br><br>
一名奚毒，一名即子，一名乌喙。<br><br>
　　生山谷。<br><br>
　　吴普曰：乌头，一名莨，一名千狄，一名毒公，一名卑负（御览作果负），一名耿子，神农雷公桐君黄帝甘有毒，正月始生。<br><br>
叶厚、茎方、中空，叶四四相当，与蒿相似。<br><br>
　　又云：乌喙，神农雷公桐君黄帝有毒，李氏小寒，十月采，形如乌头，有两岐相合，如乌之喙，名曰乌喙也，所畏恶使，尽与乌头同，一名萴子，一名莨，神农岐伯有大毒，李氏大寒，八月采，阴干。<br><br>
是附子角之大者，畏恶与附子同。<br><br>
（御览，大观本节文）<br><br>
　　名医曰：生朗陵，正月二月采，阴干，长三寸，已上为天雄。<br><br>
　　按说文云：萴，乌喙也。<br><br>
尔雅云：芨，堇草。<br><br>
郭璞云：即乌头也，江东呼为堇。<br><br>
范子计然云：乌头出三辅中，白者善。<br><br>
国语云：骊姬置堇于肉。<br><br>
韦昭云：堇，乌头也。<br><br>
淮南子主术训云：莫凶于鸡毒。<br><br>
高诱云：鸡毒，乌头也，按鸡毒即奚毒，即子，即萴子侧子也，名医别出侧子条，非。<br><br>
<b class="item" id="chapter-265">天雄</b>
　　味辛温。<br><br>
　　主大风，寒湿痹，沥节痛，拘挛，缓急，破积聚，邪气，金创，强筋骨，轻身健行。<br><br>
一名白幕。<br><br>
（御览引云，长阴气，强志，令人武勇，力作不倦，大观本，作黑字）生山谷。<br><br>
　　名医曰：生少室，二月采根，阴干。<br><br>
　　案广雅云：(上艹下左米右焦)，奚毒，附子也，一岁为萴子，二岁为乌喙，三岁为附子，四岁为乌头，五岁为天雄。<br><br>
淮南子缪称训云：天雄，乌喙，药之凶毒也，良医以活人。<br><br>
<b class="item" id="chapter-266">半夏</b>
　　味辛平。<br><br>
　　主伤寒，寒热，心下坚，下气，喉咽肿痛，头眩胸张，咳逆肠鸣，止汗。<br><br>
一名地文，一名水玉（已上八字，元本黑字）。<br><br>
生川谷。<br><br>
　　吴普曰：半夏一名和姑，生微邱，或生野中，叶三三相偶，二月始生，白华员上（御览）。<br><br>
　　名医曰：一名示姑，生槐里，五月、八月，采根暴干。<br><br>
　　案月令云：二月半夏生。<br><br>
范子计然云：半夏出三辅，色白者善。<br><br>
列仙传云：赤松子服水玉以教神农，疑即半夏别名。<br><br>
<b class="item" id="chapter-267">虎掌</b>
　　味苦温。<br><br>
　　主心痛，寒热，结气，积聚，伏梁，伤筋，痿，拘缓，利水道。<br><br>
生山谷。<br><br>
　　吴普曰：虎掌，神农雷公苦无毒，岐伯桐君辛有毒，立秋九月采之（御览引云，或生太山，或宛朐）。<br><br>
　　名医曰：生汉中及冤句，二月、八月采，阴干。<br><br>
　　案广雅云：虎掌，瓜属也。<br><br>
<b class="item" id="chapter-268">鸢尾</b>
　　味苦平。<br><br>
　　主蛊毒邪气，鬼注，诸毒，破症瘕积聚，去水，下三虫。<br><br>
生山谷。<br><br>
　　吴普曰：鸢尾，治蛊毒（御览）。<br><br>
　　名医曰：一名乌园，生九疑山，五月采。<br><br>
　　案广雅云：鸢尾，乌萐，射干也（疑当作鸢尾乌园也，乌萐射干也，是二物）。<br><br>
唐本注云：与射干全别。<br><br>
<b class="item" id="chapter-269">大黄</b>
　　味苦寒。<br><br>
　　主下淤血，血闭，寒热，破症瘕积聚，留饮，宿食，荡涤肠胃，推陈致新，通利水杀（御览，此下有道字），调中化食，安和五脏。<br><br>
生山谷。<br><br>
　　吴普曰：大黄一名黄良，一名火参，一名肤如，神农雷公苦有毒，扁鹊苦无毒，李氏小寒，为中将军，或生蜀郡，北部，或陇西，二月花生，生黄赤叶，四四相当，黄茎高三尺许，三月华黄，五月实黑，三月采根，根有黄汁，切，阴干。<br><br>
（御览）<br><br>
　　名医曰：一名黄良，生河西及陇西，二月八月采根，火干。<br><br>
　　案广雅云：黄良大黄也。<br><br>
<b class="item" id="chapter-270">亭历（旧作葶苈，御览作亭历）</b>
　　味辛寒。<br><br>
　　主症瘕积聚，结气，饮食，寒热，破坚。<br><br>
一名大室，一名大适。<br><br>
生平泽，及田野。<br><br>
　　名医曰：一名下历，一名蒿，生藁城，立夏后，采实阴干，得酒良。<br><br>
　　案说文云：亭历也。<br><br>
广雅云：狗荠，大室，亭苈也。<br><br>
尔雅云：，亭历。<br><br>
郭璞云：实叶皆似芥。<br><br>
淮南子缪称训云：亭历愈张。<br><br>
西京杂记云：亭历死于盛夏。<br><br>
<b class="item" id="chapter-271">桔梗</b>
　　味辛微温。<br><br>
　　主胸胁痛如刀刺，腹满，肠鸣，幽幽惊恐悸气（御览引云：一名利如，大观本，作黑字）。<br><br>
生山谷。<br><br>
　　吴普曰：桔梗，一名符扈，一名白药，一名利如，一名梗草，一名卢如，神农医和苦无毒，扁鹊黄帝咸，岐伯雷公甘无毒，李氏大寒，叶如荠苨，茎如笔管，紫赤，二月生（御览）。<br><br>
　　名医曰：一名利如，一名房图，一名白药，一名梗草，一名荠苨，生蒿高及冤句，二八月采根，暴干。<br><br>
　　案说文云：桔，桔梗，药名。<br><br>
广雅云：犁如。<br><br>
桔梗也。<br><br>
战国策云：今求柴胡，及之睾黍梁父之阴，则郄车而载耳。<br><br>
桔梗于沮泽，则累世不得一焉。<br><br>
　　尔雅云：苨，菧苨。<br><br>
郭璞云：荠苨。<br><br>
据名医云是此别名，下又出荠苨条，非，然陶宏景亦别为二矣。<br><br>
<b class="item" id="chapter-272">莨荡子</b>
　　味苦寒。<br><br>
　　主齿痛出虫，肉痹，拘急，使人健行，见鬼，多食令人狂走。<br><br>
久服轻身，走及奔马，强志益力通神。<br><br>
一名横唐。<br><br>
生川谷。<br><br>
　　名医曰：一名行唐，生海滨，及壅州，五月采子。<br><br>
　　案广雅云：(上艹下恐)萍，(上艹下阆)(上艹下砀)也。<br><br>
陶宏景云：今方家多作狼蓎，旧作菪。<br><br>
案说文无菪蓎字。<br><br>
史记淳于意传云：灾川王美人怀子而不乳，引以莨荡药一撮，本草图经引，作浪荡，是。<br><br>
<b class="item" id="chapter-273">草蒿</b>
　　味苦寒。<br><br>
　　主疥搔，痂痒，恶创，杀虫，留热在骨节间。<br><br>
明目。<br><br>
一名青蒿，一名方溃。<br><br>
生川泽。<br><br>
　　名医曰：生华阴。<br><br>
　　案说文云：蒿，菣也，菣，香蒿也，或作(上艹下坚)。<br><br>
尔雅云：蒿菣。<br><br>
郭璞云：今人呼青蒿香中炙啖者为菣，史记司马相如传，菴(上艹下闾)。<br><br>
注汉书音义曰：菴(上艹下闾)，蒿也。<br><br>
陶宏景云：即今青蒿。<br><br>
<b class="item" id="chapter-274">旋复花</b>
　　味咸温。<br><br>
　　主结气，胁下满，惊悸，除水，去五脏间寒热，补中下气。<br><br>
一名金沸草，一名盛椹。<br><br>
生川谷。<br><br>
　　名医曰：一名戴椹，生平泽，五月采花，日干，二十日成。<br><br>
　　案说文云：(上艹下复)，盗庚也。<br><br>
尔雅云：盗庚：郭璞云：旋复似菊。<br><br>
<b class="item" id="chapter-275">藜芦（御览作梨芦）</b>
　　味辛寒。<br><br>
　　主蛊毒，咳逆，泄利，肠澼，头疡，疥搔，恶创，杀诸蛊毒，去死肌。<br><br>
一名葱苒。<br><br>
生山谷。<br><br>
　　吴普曰：藜芦，一名葱葵，一名丰芦，一名蕙葵（御览引云，一名山葱，一名公苒），神农雷公辛有毒（御览引云：玄黄帝有毒），岐伯咸有毒，李氏太寒，大毒，扁鹊苦有毒，大寒，叶根小相连（御览引云：二月采根）。<br><br>
　　名医曰：一名葱菼，一名山葱，生太山，三月采根，阴干。<br><br>
　　案广雅云：藜芦，葱(上艹下左日右冉)也。<br><br>
范子计然云：藜芦出河东，黄白者善。<br><br>
尔雅云：茖，山葱，疑非此。<br><br>
<b class="item" id="chapter-276">钩吻（御览作肠）</b>
　　味辛温。<br><br>
　　主金创乳痓，中恶风，咳逆上气，水肿，杀鬼注（旧作，御览作注，是）蛊毒。<br><br>
一名野葛。<br><br>
生山谷。<br><br>
　　吴普曰：秦钩肠一名毒根，一名野葛，神农辛，雷公有毒杀人，生南越山，或益州，叶如葛，赤茎大如箭、方、根、黄，或生会稽东冶，正月采（御览）。<br><br>
　　名医曰：生傅高山，及会稽东野。<br><br>
　　案广雅云：莨钩吻也。<br><br>
淮南子说林训云：蝮蛇螫人，傅以和堇则愈。<br><br>
高诱云：和堇，野葛，毒药。<br><br>
博物志云：钩吻毒，桂心葱叶沸解之。<br><br>
陶宏景云：或云钩吻是毛莨。<br><br>
沈括补笔谈云：闽中人呼为吻莽，亦谓之野葛，岭南人谓之胡蔓，俗谓之断肠草，此草人间至毒之物，不入药用，恐本草所出别是一物，非此钩吻也。<br><br>
<b class="item" id="chapter-277">射干</b>
　　味苦平。<br><br>
　　主咳逆上气，喉痹咽痛不得消息，散急气，腹中邪逆，食饮大热。<br><br>
一名乌扇，一名乌蒲。<br><br>
生川谷。<br><br>
　　吴普曰：射干，一名黄远也（御览）。<br><br>
　　名医曰：一名乌痓翣，一名乌吹，一名草姜，生南阳田野，三月三日，采根阴干。<br><br>
　　案广雅云：鸢尾乌萐，射干也。<br><br>
荀子劝学篇云：西方有木焉，名曰射干，茎长四寸。<br><br>
范子计然云：射干根如□□□安定。<br><br>
<b class="item" id="chapter-278">蛇合（原注云，合是含字）</b>
　　味苦微寒。<br><br>
　　主惊痫寒热邪气，除热，金创，疽痔，鼠瘘，恶创，头疡。<br><br>
一名蛇衔。<br><br>
生山谷。<br><br>
　　名医曰：生益州，八月采，阴干。<br><br>
　　按本草图经云：或云是雀瓢，即是萝摩之别名。<br><br>
据陆玑云：芄兰一名萝摩，幽州谓之雀瓢，则即尔雅雚芄兰也，唐本草，别出萝摩条，非，又见女青。<br><br>
<b class="item" id="chapter-279">恒山（旧作常山，御览作恒山，是）</b>
　　味苦寒。<br><br>
主伤寒，寒热，热发温疟，鬼毒，胸中痰结吐逆。<br><br>
一名互草。<br><br>
生川谷。<br><br>
　　吴普曰：恒山，一名漆叶，神农岐伯苦，李氏大寒，桐君辛有毒，二月八月采。<br><br>
　　名医曰：生盖州及汉中，八月采根，阴干。<br><br>
　　案后汉书华陀传云：陀授以漆叶青黏散，漆叶屑一斗，青黏十四两，以是为率，言久服去三虫，利五脏，轻体，使人头不白。<br><br>
<b class="item" id="chapter-280">蜀漆</b>
　　味辛平。<br><br>
　　主疟及咳逆，寒热，腹中症坚，痞结，积聚邪气，蛊毒，鬼注（旧作，御览作蛀）。<br><br>
生川谷。<br><br>
　　吴普曰：蜀漆叶，一名恒山，神农岐伯雷公辛有毒，黄帝辛，一经酸，如漆叶蓝青相似，五月采（御览）。<br><br>
　　名医曰：生江陵山，及蜀汉中常山，苗也，五月采叶，阴干。<br><br>
　　案广雅云：恒山蜀漆也。<br><br>
范子计然云：蜀漆出蜀郡。<br><br>
<b class="item" id="chapter-281">甘遂</b>
　　味苦寒。<br><br>
　　主大腹疝瘕，腹满，面目浮肿，留饮宿食，破症坚积聚，利水谷道。<br><br>
一名主田。<br><br>
生川谷。<br><br>
　　吴普曰：甘遂一名主田，一名曰泽，一名重泽，一名鬼丑，一名陵藁，一名甘槁，一名甘泽，神农桐君苦有毒，岐伯雷公有毒，须二月八月采（御览）。<br><br>
　　名医曰：一名甘藁，一名陵藁，一名陵泽，一名重泽，生中山，二月采根，阴干。<br><br>
　　案广雅云：陵泽，甘遂也。<br><br>
范子计然云：甘遂，出三辅。<br><br>
<b class="item" id="chapter-282">白敛</b>
　　味苦平。<br><br>
　　主痈肿疽创，散结气，止痛除热，目中赤，小儿惊痫，温疟，女子阴中肿痛。<br><br>
一名免核，一名白草，生山谷。<br><br>
　　名医曰：一名白根，一名昆仑，生衡山，二月八月，采根暴干。<br><br>
　　案说文云：莶，白莶也，或作蔹。<br><br>
毛诗云：蔹蔓于野。<br><br>
陆玑疏云：蔹似栝楼，叶盛而细，其子正黑，如燕薁，不可食也，幽人谓之乌服，其茎叶鬻以哺牛，除热。<br><br>
尔雅云：萰，菟菄。<br><br>
郭璞云：未详。<br><br>
据玉篇云：菄，白蔹也。<br><br>
经云：一名菟核，核与荄声相近，即此矣。<br><br>
<b class="item" id="chapter-283">青葙子</b>
　　味苦微寒。<br><br>
　　主邪气，皮肤中热，风搔，身痒，杀三虫，子名草决明，疗唇口青。<br><br>
一名青蒿，一名萋蒿。<br><br>
生平谷。<br><br>
　　名医曰：生道傍，三月三日采茎叶，阴干，五月六日，采子。<br><br>
　　案魏略云：初平中有青牛先生，常服青葙子，葙当作箱字。<br><br>
<b class="item" id="chapter-284">雚菌</b>
　　味咸平。<br><br>
　　主心痛，温中，去长患，白疭，蛲虫，蛇螫毒，症瘕，诸虫。<br><br>
一名雚芦。<br><br>
生池泽。<br><br>
　　名医曰：生东海及渤海，章武，八月采，阴干。<br><br>
　　案尔雅云：滇灌苬芝，文选注，引作菌。<br><br>
声类云：滇灌苬芝也，疑即此灌菌，或一名滇，一名芝，未敢定之。<br><br>
<b class="item" id="chapter-285">白芨（御览作芨）</b>
　　味苦平。<br><br>
　　主痈肿，恶创，败疽，伤阴，死肌，胃中邪气，赋风，鬼击，痱缓，不收。<br><br>
一名甘根，一名连及草。<br><br>
生川谷。<br><br>
　　吴普曰：神农苦，黄帝辛，李氏大寒，雷公辛无毒，茎叶似生姜，藜芦，十月华，直上，紫赤，根白连，二月八月九月采。<br><br>
　　名医曰：生北山及冤句，及越山。<br><br>
　　案隋羊公服黄精法云：黄精一名白及亦为黄精别名，今名医别出黄精条。<br><br>
<b class="item" id="chapter-286">大戟</b>
　　味苦寒。<br><br>
　　主蛊毒，十二水肿，满，急痛，积聚，中风，皮肤疼痛，吐逆。<br><br>
一名印钜（案此无生川泽三字者，古或与泽漆为一条）。<br><br>
　　名医曰：生常山，十二月采根，阴干。<br><br>
　　案尔雅云：荞，卬钜。<br><br>
郭璞云：今药草大戟也。<br><br>
淮南子缪称训云：大戟去水。<br><br>
<b class="item" id="chapter-287">泽漆</b>
　　味苦微寒。<br><br>
　　主皮肤热，大腹，水气，四肢面目浮肿，丈夫阴气不足。<br><br>
生川泽。<br><br>
　　名医曰：一名漆茎，大戟苗也，生太山，三月三日，七月七日，采茎叶，阴干。<br><br>
　　案广雅云：黍茎，泽漆也。<br><br>
<b class="item" id="chapter-288">茵芋</b>
　　味苦温。<br><br>
　　主五藏邪气，心腹寒热，赢瘦如疟状，发作有时，诸关节风湿痹痛。<br><br>
生川谷。<br><br>
　　吴普曰：茵芋，一名卑共。<br><br>
微温有毒，状如莽草，而细软（御览）。<br><br>
　　名医曰：一名莞草，一名卑共。<br><br>
生太山，三月三日，采叶阴干。<br><br>
<b class="item" id="chapter-289">贯众</b>
　　味苦微寒。<br><br>
　　主腹中邪，热气，诸毒，杀三虫。<br><br>
一名贯节，一名贯渠，一名百头（御览作白），一名虎卷，一名扁符。<br><br>
生山谷。<br><br>
　　吴普曰：贯众一名贯来，一名贯中，一名渠母，一名贯钟，一名伯芹，一名药藻，一名扁符，一名黄钟，神农岐伯苦有毒，桐君扁鹊苦，一经甘有毒，黄帝咸酸，一经苦无毒，叶黄，两两相对，茎，黑毛聚生，冬夏不老，四月花，八月实，黑聚相连，卷旁行生，三月八月采根，五月采药（御览）。<br><br>
　　名医曰：一名伯萍，一名药藻，此谓草鸱头，生元山及冤句，少室山，二月八月，采根阴干。<br><br>
　　案说文云：(上艹下中)草也。<br><br>
广雅云：贯节、贯众也。<br><br>
尔雅云：泺贯众。<br><br>
郭璞云：叶，圆锐，茎，毛黑，布地，冬夏不死，一名贯渠。<br><br>
又上云：扁符止。<br><br>
郭璞云：未详。<br><br>
据经云：一名篇符，即此也。<br><br>
尔雅当云：篇符，止，泺贯众。<br><br>
<b class="item" id="chapter-290">荛花</b>
　　味苦平寒。<br><br>
　　主伤寒温疟，下十二水，破积聚，大坚，症瘕，荡涤肠胃中留癖饮食，寒热邪气，利水道。<br><br>
生川谷。<br><br>
　　名医曰：生咸阳及河南中牟，六月采花，阴干。<br><br>
<b class="item" id="chapter-291">牙子</b>
　　味苦寒。<br><br>
　　主邪气热气，疥搔，恶疡，创痔，去白虫。<br><br>
一名狼牙。<br><br>
生川谷。<br><br>
　　吴普曰：狼牙一名支兰，一名狼齿，一名犬牙，一名抱子，神农黄帝苦有毒，桐君或咸，岐伯雷公扁鹊苦无毒，生冤句，叶青，根黄赤，六月七月华，八月实，黑，正月八月采根（御览）。<br><br>
　　名医曰：一名狼齿，一名狼子，一名犬牙，生淮南及冤句，八月采根，暴干。<br><br>
　　案范子计然云：狼牙出三辅，色白者善。<br><br>
<b class="item" id="chapter-292">羊踯躅</b>
　　味辛温。<br><br>
　　主贼风在皮肤中，淫淫痛，温疟。<br><br>
恶毒，诸痹。<br><br>
生川谷。<br><br>
　　吴普曰：羊踯躅花，神农雷公辛有毒，生淮南，治贼风恶毒诸邪气（御览）。<br><br>
　　名医曰：一名玉支，生太行山，及淮南山，三月采花，阴干。<br><br>
　　案广雅云：羊踯躅，英光也。<br><br>
古今注云：羊踯躅花，黄羊食之，则死，羊见之则踯躅分散，故名羊踯躅。<br><br>
陶宏景云：花苗似鹿葱。<br><br>
<b class="item" id="chapter-293">商陆</b>
　　味辛平。<br><br>
　　主水张疝瘕痹，熨除痈肿，杀鬼精物，一名根，一名夜呼。<br><br>
生川谷。<br><br>
　　名医曰：如人行者，有神，生咸阳。<br><br>
　　案说文：荲草，枝枝相值，叶叶相当。<br><br>
广雅云：常蓼，马尾，商陆也。<br><br>
　　尔雅云：蓫薚马尾。<br><br>
郭璞云：今关西亦呼为薚，江东为当陆。<br><br>
周易夬云：苋陆夬夫。<br><br>
郑元云：苋陆、商陆也，盖薚即俗字，商即假音。<br><br>
<b class="item" id="chapter-294">羊蹄</b>
　　味苦寒。<br><br>
　　主头秃疥搔，除热，女子阴蚀（御览此四字作无字）。<br><br>
一名东方宿，一名连虫陆，一名鬼目。<br><br>
生川泽。<br><br>
　　名医曰：名蓄，生陈留。<br><br>
　　案说文云：董草也，读若厘，藋，厘草也，芨堇草也。<br><br>
广雅云：荲，羊蹄也。<br><br>
毛诗云：言采其蓫。<br><br>
笺云：蓫，牛蘈也。<br><br>
陆德明云：本又作蓄。<br><br>
陆玑云：今人谓之羊蹄。<br><br>
陶宏景云：今人呼秃菜，即是蓄音之。<br><br>
诗云：言，采其蓄，案陆英，疑即此草之花，此草一名连虫陆，又陆英，即蒴藋，一名荲也，亦苦寒。<br><br>
<b class="item" id="chapter-295">萹蓄</b>
　　味辛平。<br><br>
　　主浸淫，疥搔疽痔，杀三虫（御览引云：一名篇竹，大观本无文）。<br><br>
生山谷。<br><br>
　　吴普曰：萹蓄一名蓄辩，一名萹蔓（御览）。<br><br>
　　名医曰：生东菜，五月采，阴干。<br><br>
　　案说文云：萹，萹(上艹下左工右几)也，(上艹下左工右几)，萹也，(上艹下左氵右毒)水萹，(上艹下左氵右毒)，读若督。<br><br>
尔雅云：竹萹，蓄。<br><br>
郭璞云：似水藜，赤茎节，好生道旁，可食，又杀虫。<br><br>
毛诗云：绿竹猗猗。<br><br>
传云：竹，萹竹也。<br><br>
韩诗云：，(上艹下左氵右毒)，萹(上艹下左工右几)也，石经同。<br><br>
<b class="item" id="chapter-296">狼毒</b>
　　味辛平。<br><br>
　　主咳逆上气，破积聚饮食，寒热，水气恶创，鼠瘘，疽蚀，鬼精，蛊毒，杀飞鸟走兽。<br><br>
一名续毒。<br><br>
生山谷。<br><br>
　　名医曰：生秦亭及奉高，二月八月，采根阴干。<br><br>
　　案广雅云：狼毒也，疑上脱续毒二字。<br><br>
中山经云：大騩之山有草焉，其状如蓍而毛，青华而白实，其名曰，服之不夭，可以不腹病。<br><br>
<b class="item" id="chapter-297">白头翁</b>
　　味苦温。<br><br>
　　主温疟，狂易，寒热，症瘕积聚，瘿气，逐血，止痛，疗金疮。<br><br>
一名野丈人，一名胡王使者。<br><br>
生山谷。<br><br>
　　吴普曰：白头翁，一名野丈人，一名奈河草，神农扁鹊苦无毒，生嵩山川谷，破气狂寒热，止痛（御览）。<br><br>
　　名医曰：一名奈河草，生高山及田野，四月采。<br><br>
　　案陶宏景云：近根处有白茸状似人白头，故以为名。<br><br>
<b class="item" id="chapter-298">鬼臼</b>
　　味辛温。<br><br>
　　主杀蛊毒鬼注，精物，辟恶气不祥，逐邪，解百毒。<br><br>
一名爵犀，一名马目毒公，一名九臼。<br><br>
生山谷。<br><br>
　　吴普曰：一名九臼，一名天臼，一名雀犀，一名马目公，一名解毒。<br><br>
生九真山谷及冤句，二月八月采根（御览）<br><br>
　　名医曰：一名天臼，一名解毒，生九真及冤句，二月八月采根。<br><br>
<b class="item" id="chapter-299">羊桃</b>
　　味苦寒。<br><br>
　　主熛热，身暴赤色，风水积聚，恶疡，除小儿热。<br><br>
一名鬼桃，一名羊肠。<br><br>
生川谷。<br><br>
　　名医曰：一名苌楚，一名御弋，一名铫弋，生山林及田野，二月采，阴干。<br><br>
　　案说文云：苌，苌楚铫弋，一名羊桃。<br><br>
广雅云：鬼桃铫戈羊桃也。<br><br>
中山经云：丰山多羊桃，状如桃而方，茎可以为皮张。<br><br>
尔雅云：长楚姚铫。<br><br>
郭璞云：今羊桃也，或曰鬼桃，叶似桃华，白子如小麦，亦似桃。<br><br>
毛诗云：隰有铫楚。<br><br>
传云：苌楚，铫弋也。<br><br>
陆玑云：今羊桃是也，叶长而狭，华紫赤色，其枝茎弱过一尺，引蔓于草上，今人以为汲灌，重而善没，不如杨柳也，近下根，刀切其皮，著热灰中，脱之，可韬笔管。<br><br>
<b class="item" id="chapter-300">女青</b>
　　味辛平。<br><br>
　　主蛊毒，逐邪恶气，杀鬼温疟，辟不祥。<br><br>
一名雀瓢（御览作翾）。<br><br>
　　吴普曰：女青一名霍由祗，神农黄帝辛（御览）。<br><br>
　　名医曰：蛇衔根也，生朱崖，八月采，阴干。<br><br>
　　案广雅云：女青，乌葛也。<br><br>
尔雅云：雚芄兰。<br><br>
郭璞云：雚芄蔓生。<br><br>
断之，有白汁可啖。<br><br>
毛诗云：芄兰之支。<br><br>
传云：芄兰草也。<br><br>
陆玑云：一名萝摩，幽州人，谓之雀瓢。<br><br>
别录云：雀瓢白汁，注虫蛇毒，即女青苗汁也，唐本草，别出萝摩条，非。<br><br>
<b class="item" id="chapter-301">连翘</b>
　　味苦平。<br><br>
　　主寒热，鼠瘘，瘰疬，痈肿，恶创，瘿瘤，结热，蛊毒。<br><br>
一名异翘，一名兰华，一名轵，一名三廉。<br><br>
生山谷。<br><br>
　　名医曰：一名折根，生太山，八月采，阴干。<br><br>
　　案尔雅云：连，异翘。<br><br>
郭璞云：一名连苕，又名连本草云。<br><br>
<b class="item" id="chapter-302">兰茹（御览作闾，是）</b>
　　味辛寒。<br><br>
　　主蚀恶肉，败创，死肌，杀疥虫，排脓恶血，除大风热气，善忘不乐。<br><br>
生川谷。<br><br>
　　吴普曰：闾茹一名离楼，一名屈居，神农辛，岐伯酸咸有毒，李氏大寒，二月采，叶员黄，高四五尺，叶四四相当，四月华黄，五月实黑，根黄有汁，亦同黄，三月五月采根，黑头者良（御览）。<br><br>
　　名医曰：一名屈据，一名离娄，生代郡，五月采，阴干。<br><br>
　　案广雅云：屈居，芦茹也。<br><br>
范子计然云：闾茹出武都，黄色者善。<br><br>
<b class="item" id="chapter-303">乌韭</b>
　　味甘寒。<br><br>
　　主皮肤往来寒热，利小肠膀胱气。<br><br>
生山谷石上。<br><br>
　　案广雅云：昔邪，乌韭也，在屋曰昔邪，在墙曰垣衣。<br><br>
西山经云：萆荔，状如乌韭。<br><br>
唐本注云：即石衣也，亦名石苔，又名石发。<br><br>
按广雅又云：石发，石衣也，未知是一否。<br><br>
<b class="item" id="chapter-304">鹿藿</b>
　　味苦平。<br><br>
　　主蛊毒，女子腰腹痛，不乐肠痈，瘰疠（御览作历），疡气。<br><br>
生山谷。<br><br>
　　名医曰：生汶山。<br><br>
　　案说文云：藨，鹿藿也，读若剽。<br><br>
广雅云：藨，鹿藿也。<br><br>
尔雅云：蔨，鹿藿，其实。<br><br>
郭璞云：今鹿豆也，叶似大豆，根黄而香，蔓延生。<br><br>
<b class="item" id="chapter-305">蚤休</b>
　　味苦微寒。<br><br>
　　主惊痫，摇头弄舌，热气在腹中，瘨疾，痈创，阴蚀，下三虫，去蛇毒。<br><br>
一名蚩休。<br><br>
生川谷。<br><br>
　　名医曰：生山阳及冤句。<br><br>
　　案郑樵云：蚤休，日螫休，曰重楼金绵，曰重台，曰草，甘遂，今人谓之紫河车，服食家所用，而茎叶亦可爱，多植庭院间。<br><br>
<b class="item" id="chapter-306">石长生</b>
　　味咸微寒。<br><br>
　　主寒热，恶创，火热，辟鬼气不祥（御览作辟恶气，不祥，鬼毒）。<br><br>
一名丹草（御览引云：丹沙草）。<br><br>
生山谷。<br><br>
　　吴普曰：石长生，神农苦，雷公辛，一经甘，生咸阳（御览）。<br><br>
　　名医曰：生咸阳。<br><br>
<b class="item" id="chapter-307">陆英</b>
　　味苦寒。<br><br>
　　主骨间诸痹，四肢拘挛，疼酸，膝寒痛，阴痿，短气，不足，脚肿。<br><br>
生川谷。<br><br>
　　名医曰：生熊耳及冤句，立秋采，又曰蒴藋，味酸温有毒，一名荲（今本误作堇），一名芨，生四野，春夏采叶，秋冬采茎根。<br><br>
　　案说文云：堇草也，读若厘，芨荲草也，读若急，藋厘草也。<br><br>
广雅云：盆，陆英苺也。<br><br>
尔雅云：芨荲草。<br><br>
唐本注陆英云：此物蒴藋是也，后人不识，浪出蒴藋条。<br><br>
今注云：陆英，味苦寒无毒，蒴藋味酸温有毒，既此不同，难谓一种，盖其类尔。<br><br>
<b class="item" id="chapter-308">荩草</b>
　　味苦平。<br><br>
　　主久咳上气喘逆，久寒，惊悸，痂疥，白秃，疡气，杀皮肤小虫。<br><br>
生川谷。<br><br>
　　吴普曰：王刍一名黄草，神农雷公口，生太山山谷，治身热邪气，小儿身热气（御览）。<br><br>
　　名医曰：可以染黄，作金色，生青衣，九月十月采。<br><br>
　　案说文云：荩草也，(上艹下彖)，王刍也。<br><br>
尔雅云：(上艹下彖)，王刍。<br><br>
郭璞云：(上艹下彖)，蓐也，今呼鸱脚莎。<br><br>
毛诗云：绿竹猗猗。<br><br>
传云：(上艹下彖)，王刍也。<br><br>
唐本注云：荩草，俗名蓐草。<br><br>
尔雅所谓王刍。<br><br>
<b class="item" id="chapter-309">牛扁</b>
　　味苦微寒。<br><br>
　　主身皮创，热气，可作浴汤，杀牛虱小虫，又疗牛病。<br><br>
生川谷。<br><br>
　　名医曰：生桂阳。<br><br>
　　案陶宏景云：太常贮名扁特，或名扁毒。<br><br>
<b class="item" id="chapter-310">夏枯草</b>
　　味苦辛、寒。<br><br>
　　热瘰疬，鼠瘘，头创，破症，散瘿，结气，脚肿，湿痹，轻身。<br><br>
一名夕句，一名乃东。<br><br>
生川谷。<br><br>
　　名医曰：一名燕面，生蜀郡，四月采。<br><br>
<b class="item" id="chapter-311">芫华</b>
　　味辛温。<br><br>
　　主咳逆上气，喉鸣，喘咽肿，短气，蛊毒，鬼疟，疝瘕，痈肿，杀虫鱼。<br><br>
一名去水。<br><br>
生川谷（旧在木部，非）。<br><br>
　　吴普曰：芫华一名去水，一名败华，一名儿草根，一名黄大戟，神农黄帝有毒，扁鹊岐伯苦，李氏大寒，二月生，叶青，加厚则黑，华有紫赤白者，三月实落尽，叶乃生，三月五月采华，芫花根，一名赤芫根，神农雷公苦有毒，生邯郸，九月八月采，阴干，久服令人泄，可用毒鱼（御览亦见图经节文）。<br><br>
　　名医曰：一名毒鱼，一名杜芫，其根名蜀桑，可用毒鱼，生淮源，三月三日采花，阴干。<br><br>
　　案说文云：芫，鱼毒也，尔雅云：杬，鱼毒。<br><br>
郭璞云：杬，大木，子似栗，生南方，皮厚，汁赤，中藏卵果。<br><br>
范子计然云：芫华出三辅，史记仓公传，临菑女子病蛲瘕，饮以芫花一撮，出蛲可数升，病已颜师古注急就篇云：郭景纯说，误耳，其生南方用藏卵果，自别一杬木，乃左思所云：绵杬杶栌者耳，非毒鱼之杬。<br><br>
　　右草，下品四十九种，旧四十八种，考木部芫华宜入此。<br><br>
<br id="木（下品）">
<h3>木（下品）</h3>
<b class="item" id="chapter-312">巴豆</b>
　　味辛温。<br><br>
　　主伤寒，温疟，寒热，破症瘕结聚，坚积，留饮，淡癖，大腹水张，荡练五藏六府，开通闭塞，利水谷道，去恶内，除鬼毒蛊注邪物（御览作鬼毒邪注），杀虫鱼，一名巴叔（旧作椒，御览作菽），生川谷。<br><br>
　　吴普曰：巴豆，一名巴菽，神农岐伯桐君辛有毒，黄帝甘有毒，李氏主温热寒，叶如大豆，八月采（御览）。<br><br>
　　名医曰：生巴郡，八月采，阴干，用之，去心皮。<br><br>
　　案广雅云：巴菽，巴豆也。<br><br>
列仙传云：元俗饵巴豆。<br><br>
淮南子说林训云：鱼食巴菽而死，人食之而肥。<br><br>
<b class="item" id="chapter-313">蜀菽</b>
　　味辛温。<br><br>
　　主邪气咳逆，温中，逐骨节，皮肤死肌，寒湿，痹痛，下气，久服之，头不白，轻身增年，生川谷。<br><br>
　　名医曰：一名巴椒，一名蓎藙，生武都及巴郡，八月采实，阴干。<br><br>
案范子计然云：蜀椒出武都，赤色者善。<br><br>
陆玑云：蜀人作荼，又见秦椒，即尔雅莍.陶宏景云：俗呼为樛。<br><br>
<b class="item" id="chapter-314">皂荚</b>
　　味辛咸温。<br><br>
　　主风痹，死肌，邪气，风头，泪出，利九窍，杀精物。<br><br>
生川谷。<br><br>
　　名医曰：生壅州，及鲁邹县，如猪牙者良，九月十月采，阴干。<br><br>
　　案说文云：荚草实。<br><br>
范子计然云；皂荚出三辅，上价一枚一钱。<br><br>
广志曰：鸡栖子，皂荚也（御览），皂即草省文。<br><br>
<b class="item" id="chapter-315">柳华</b>
　　味苦寒。<br><br>
　　主风水黄疸，面热黑。<br><br>
一名柳絮。<br><br>
叶主马疥痂创。<br><br>
实主溃痈，逐脓血。<br><br>
子汁疗渴。<br><br>
生川泽。<br><br>
　　名医曰：生琅邪。<br><br>
　　案说文云：柳，小杨也。<br><br>
柽，河柳也，杨木也。<br><br>
尔雅柽，河柳。<br><br>
郭璞云：今河旁赤茎小杨，又旄泽柳。<br><br>
郭璞云：生泽中者，又杨，蒲柳。<br><br>
郭璞云：可以为箭，左传所谓董泽之蒲。<br><br>
毛诗云：无折我树杞。<br><br>
传云：杞木名也。<br><br>
陆玑云：杞，柳属也。<br><br>
<b class="item" id="chapter-316">楝实</b>
　　味苦寒。<br><br>
　　主温疾伤寒，大热烦狂，杀三虫疥疡利，小便水道。<br><br>
生山谷。<br><br>
　　名医曰：生荆山。<br><br>
　　案说文云：楝木也。<br><br>
中山经云：其实如楝。<br><br>
郭璞云：楝，木名，子如指头，白而粘，可以浣衣也。<br><br>
淮南子时则训云：七月其树楝。<br><br>
高诱云：楝实，凤凰所食，今雒城旁有楝树，实，秋熟。<br><br>
<b class="item" id="chapter-317">郁李仁</b>
　　味酸平。<br><br>
　　主大腹水肿，面目四肢浮肿、利小便水道。<br><br>
根，主齿龈肿，龋齿。<br><br>
一名爵李。<br><br>
生坚齿川谷。<br><br>
　　吴普曰：郁李，一名雀李，一名车下李，一名棣（御览）。<br><br>
　　名医曰：一名车下李，一名棣，生高山及邱陵上，五月六月采根。<br><br>
　　案说文云：棣，白棣也。<br><br>
广雅云：山李，雀其也。<br><br>
尔雅云：常棣，棣。<br><br>
　　郭璞云：今关西有棣树，子如樱桃可食。<br><br>
毛诗云：六月食郁。<br><br>
传云：郁，棣属。<br><br>
刘稹毛诗义问云：其树高五六尺，其实大如李，正赤，食之甜。<br><br>
又诗云：常棣之华。<br><br>
传云：常棣，棣也。<br><br>
陆玑云：奥李。<br><br>
一名雀李，一曰车下李，所在山中皆有其花，或白或赤，六月中熟大，子如李子可食。<br><br>
沈括补笔谈云：晋宫阁铭曰：华林园中有车下李，三百一十四株，薁李一株。<br><br>
<b class="item" id="chapter-318">莽草</b>
　　味辛温。<br><br>
　　主风头痈肿，乳痈，疝瘕，除结气疥搔（御览有疽疮二字），杀虫鱼。<br><br>
生山谷。<br><br>
　　吴普曰：莽草一名春草，神农辛，雷公桐君苦有毒，生上谷山谷中，或冤句，五月采，治风（御览）。<br><br>
　　名医曰：一名葞，一名春草，生上谷及冤句，五月采叶，阴干。<br><br>
　　案中山经云：朝歌之山有草焉，名曰莽草，可以毒鱼，又山有木焉，其状如棠而赤，叶可以毒鱼，尔雅云：葞，春草。<br><br>
郭璞云：一名芒草。<br><br>
本草云：周礼云，翦氏掌除蠹物，以薰草莽之。<br><br>
范子计然云：莽草，出三辅者善。<br><br>
　　陶宏景云：字亦作两。<br><br>
<b class="item" id="chapter-319">雷丸（御览作雷公丸）</b>
　　味苦寒。<br><br>
　　主杀三虫，逐毒气，胃中热，利丈夫，不利女子作摩膏，除小儿百病（御览引云：一名雷矢，大观本，作黑字）。<br><br>
生山谷。<br><br>
　　吴普曰：雷丸，神农苦，黄帝岐伯桐君甘有毒，扁鹊甘无毒，李氏大寒（御览引云：一名雷实，或生汉中，八月采）。<br><br>
　　名医曰：一名雷矢，一名雷实，生石城及汉中土中，八月采根暴干。<br><br>
　　案范子计然云：雷矢，出汉中，色白者善。<br><br>
<b class="item" id="chapter-320">桐叶</b>
　　味苦寒。<br><br>
　　主恶蚀，创著阴皮，主五痔，杀三虫。<br><br>
华主传猪创，饲猪，肥大三倍。<br><br>
生山谷。<br><br>
　　名医曰：生桐柏山。<br><br>
　　案说文云：桐，荣也，梧，梧桐木，一名榇。<br><br>
尔雅云：榇梧。<br><br>
郭璞云：今梧桐，又荣桐木。<br><br>
郭璞云：即梧桐。<br><br>
毛诗云：梧桐生矣。<br><br>
传云：梧桐柔木也。<br><br>
<b class="item" id="chapter-321">梓白皮</b>
　　味苦寒。<br><br>
　　主热，去三虫，叶捣传猪创，饲猪肥大三倍，生山谷。<br><br>
　　名医曰：生河内。<br><br>
　　案说文云：梓，楸也，或作榟，椅梓也，楸，梓也，檟，楸也。<br><br>
尔雅云：槐小叶曰榎.郭璞云：槐为楸楸，当细叶者为榎，又大而榎，楸。<br><br>
郭璞云：老乃皮粗，皵者为楸，又椅梓。<br><br>
郭璞云：即楸。<br><br>
毛诗云椅，桐梓漆，传云椅，梓属。<br><br>
陆玑云：梓者楸之，疏，理，白色而生子者，曰梓，梓实，桐皮，曰椅。<br><br>
<b class="item" id="chapter-322">石南</b>
　　味辛苦。<br><br>
　　主养肾气，内伤，阴衰，利筋骨皮毛。<br><br>
实，杀蛊毒，破积聚，逐风痹。<br><br>
一名鬼目。<br><br>
生山谷。<br><br>
　　名医曰：生华阴，二月四月采实，阴干。<br><br>
<b class="item" id="chapter-323">黄环</b>
　　味苦平。<br><br>
　　主蛊毒鬼注，鬼魅，邪气在臧中，除咳逆寒热。<br><br>
一名凌泉，一名大就。<br><br>
生山谷。<br><br>
　　吴普曰：蜀黄环，一名生刍，一名根韭，神农黄帝岐伯桐君扁鹊辛，一经，味苦有毒，二月生，初出，正赤，高二尺，叶黄，员端，大茎，叶有汗，黄白，五月实员，三月采根，根黄，从理如车辐，解，治蛊毒（御览）。<br><br>
　　名医曰：生蜀郡，三月采根，阴干。<br><br>
　　案蜀都赋，有黄环，刘逵云：黄环出蜀郡。<br><br>
沈括补笔谈云：黄环即今朱藤也，天下皆有，叶如槐，其花穗悬紫色如葛，花，可作菜食，火不熟，亦有小毒，京师人家园圃中，作大架种之，谓之紫藤花者，是也。<br><br>
<b class="item" id="chapter-324">溲疏</b>
　　味辛寒。<br><br>
　　主身皮肤中热，除邪气，止遗溺，可作浴汤。<br><br>
生山谷，及田野故邱虚地。<br><br>
　　名医曰：一名巨骨，生能耳山，四月采。<br><br>
　　案李当之云：溲疏，一名杨栌，一名牡荆，一名空疏，皮白中空，时时有节，子似枸杞，子冬日熟，色赤，味甘苦。<br><br>
鼠李<br><br>
　　主寒热瘰疬创。<br><br>
生田野。<br><br>
　　吴普曰：鼠李，一名牛李（御览）。<br><br>
　　名医曰：一名牛李，一名鼠梓，一名啤，采无时。<br><br>
　　案说文云：楰，鼠梓木。<br><br>
尔雅云楰，鼠梓。<br><br>
郭璞云：楸属也，今江东有虎梓。<br><br>
毛诗云：北山有楰.传云楰，鼠梓，据名医名鼠梓，未知是此否。<br><br>
唐本注云：一名赵李，一名皂李，一名乌槎。<br><br>
<b class="item" id="chapter-325">药实根</b>
　　味辛温。<br><br>
　　主邪气，诸痹疼酸，续绝伤，补骨髓。<br><br>
一名连木。<br><br>
生山谷。<br><br>
　　名医曰：生蜀郡，采无时。<br><br>
　　案广雅云：贝父，药实也。<br><br>
<b class="item" id="chapter-326">栾华</b>
　　味苦寒。<br><br>
　　主目痛泪出，伤眦，消目肿，生川谷。<br><br>
　　名医曰：生汉中，五月采。<br><br>
　　案说文云：栾木似栏。<br><br>
山海经云：云雨之山，有木名栾，黄木赤枝青叶，群帝焉取药。<br><br>
曰虎通云：诸侯墓树柏，大夫栾，士槐。<br><br>
沈括补笔谈云：栾有一种，树生，其实可作数珠者，谓之木栾，即本草栾花是也。<br><br>
<b class="item" id="chapter-327">蔓椒</b>
　　味苦温。<br><br>
　　主风寒湿痹，疬节疼，除四肢厥气，膝痛。<br><br>
一名家椒。<br><br>
生川谷及邱家间。<br><br>
　　名医曰：一名猪椒，一名彘椒，一名狗椒，生云中，采茎根煮，酿酒。<br><br>
　　案陶宏景云：俗呼为樛，以椒小不香尔，一名稀椒，可以蒸病出汗也。<br><br>
　　上木，下品一十七种，旧十八种，今移芫华入草。<br><br>
<br id="兽（下品）">
<h3>兽（下品）</h3>
<b class="item" id="chapter-328">豚卵</b>
　　味苦温。<br><br>
　　主惊痫，瘨疾，鬼注，蛊毒，除寒热，贲豚，五癃，邪气，挛缩。<br><br>
一名豚颠，悬蹄，主五痔，伏热，在肠，肠痈，内蚀。<br><br>
　　案说文云：(上歹歹歹下巾)，小豕也，从豸省，象形，从又，持肉以给祭祀，篆文作豚。<br><br>
方言云：猪，其子或谓之豚，或谓之豯.吴扬之间，谓之猪子。<br><br>
<b class="item" id="chapter-329">麋脂</b>
　　味辛温。<br><br>
　　主痈肿，恶创，死肌，寒风，湿痹，四肢拘缓不收，风头，肿气，通凑理。<br><br>
一名官脂。<br><br>
生山谷。<br><br>
　　名医曰：生南山及淮海边，十月取。<br><br>
　　案说文云：麋，鹿属，冬至解其角。<br><br>
汉书云：刘向以为麋之为言迷也。<br><br>
盖牝兽之淫者也。<br><br>
<b class="item" id="chapter-330">鸟畾鼠</b>
　　味<br><br>
　　主堕胎，令人产易。<br><br>
生平谷。<br><br>
　　名医曰：生山都。<br><br>
　　案说文云：(上畾下鸟)鼠形，飞走且乳之鸟也，籀文作鸓.广雅云。<br><br>
(左劉去刂右鸟)(左申右鸟)飞鸓也。<br><br>
　　陶宏景云是鼯鼠，一名飞生见，尔雅云鼺鼠夷由也。<br><br>
旧作鼺，非。<br><br>
<b class="item" id="chapter-331">六畜毛蹄甲</b>
　　味咸平。<br><br>
　　主鬼注，蛊毒，寒热，惊痫，瘨痓，狂走，骆驼毛，尤良。<br><br>
　　案陶宏景云：六畜，谓马、牛、羊、猪、狗、鸡也，蹄，即踯省文。<br><br>
　　上兽，下品四种，旧同。<br><br>
<br id="虫鱼（下品）">
<h3>虫鱼（下品）</h3>
<b class="item" id="chapter-332">虾蟆</b>
　　味辛寒。<br><br>
　　主邪气，破症坚，血痈肿，阴创。<br><br>
服之不患热病。<br><br>
生池泽。<br><br>
　　名医曰：一名蟾蜍，一名，一名去甫，一名苦，生江湖，五月五日，取，阴干，东行者良。<br><br>
　　案说文云：虾，虾蟆也，蟆，虾蟆也，鼋，虾蟆也，，詹诸也，其鸣詹诸，其皮蠢蠢，其行，或作，，詹诸也。<br><br>
夏水正传云：域也者，长股也，或曰屈造之属也。<br><br>
诗曰：得比，言其行電電，黿，詹诸，以鸣者，广雅云：苦胡，虾蟆也。<br><br>
尔雅云：黿蟾诸，郭璞云：似虾蟆，居陆地，淮南谓之去蚊，又蝗。<br><br>
郭璞云：蛙类。<br><br>
　　周礼云：蝈氏。<br><br>
郑司农云：蝈，读为蜮，蜮，虾蟆也，元谓蝈，今御所食蛙也。<br><br>
月今云：仲夏之月，反舌无声。<br><br>
蔡邕云：今谓之虾蟆。<br><br>
薛君韩诗注云：戚施蟾蜍。<br><br>
　　高诱注南子云：蟾蠩也，又蝈，虾蟆也，又蟾蜍，虾蟆，又鼓造，一曰虾蟆，抱朴子内篇云：或问魏武帝曾收左元放而桎梏之，而得自然解脱。<br><br>
以何法乎。<br><br>
　　抱朴子曰：以自解去父血。<br><br>
<b class="item" id="chapter-333">马刀</b>
　　味辛微寒（御览有补中二字，大观本，黑字）。<br><br>
主漏下赤白，寒热，破石淋，杀禽兽贼鼠。<br><br>
生池泽。<br><br>
　　吴普曰：马刀，一名齐蛤，神农岐伯桐君咸有毒，扁鹊小寒大毒，生池泽江海，采无时也（御览）。<br><br>
　　名医曰：一名马蛤，生江湖及东海，采无时。<br><br>
　　案范子计然云：马刀出河东，蓺文类聚引本经云：文蛤表有文，又曰马刀，一曰名蛤，则，岂古本与文蛤为一邪。<br><br>
<b class="item" id="chapter-334">蛇蜕</b>
　　味咸平。<br><br>
　　主小儿百二十种惊痫，葜疭、瘨疾，寒热，肠痔，虫毒，蛇痫。<br><br>
火熬之良。<br><br>
一名龙子衣，一名蛇符，一名龙子单衣，一名弓皮。<br><br>
生川谷及田野。<br><br>
　　吴普曰：蛇蜕，一名龙子单衣，一名弓皮，一名蛇附，一名蛇筋，一名龙皮，一名龙单衣（御览）。<br><br>
　　名医曰：一名龙子皮，生荆州，五月五日，十五日、取之良。<br><br>
　　案说文云：它，虫也，从虫而长，象冤，曲尾形，或作蛇蜕，蛇蝉所解皮也。<br><br>
广雅云：蝮蜟蜕也。<br><br>
中山经云：来山多空夺。<br><br>
郭璞云：即蛇皮脱也。<br><br>
<b class="item" id="chapter-335">蚯蚓</b>
　　味咸寒。<br><br>
　　主蛇瘕，去三虫，伏尸，鬼注，蛊毒，杀长虫，仍自化作水。<br><br>
生平土。<br><br>
　　吴普曰：蚯蚓，一名白颈螳螾，一名附引（御览）。<br><br>
　　名医曰：一名土龙，二月取，阴干。<br><br>
　　案说文云：螾，侧行者，或作蚓，螼螾也，广雅云：蚯蚓蜿蟺，引无也。<br><br>
　　尔雅云：螼蚓紧蚕。<br><br>
郭璞云：即蟺也，江东呼寒蚓，旧作蚯，非，吕氏春秋淮南子邱蚓出不从虫。<br><br>
又说山训云：螼，无筋骨之强，高诱注：螾，一名蜷也，旧又有白颈二字，据吴普古本当无也。<br><br>
<b class="item" id="chapter-336">蠮螉</b>
　　味辛平。<br><br>
　　主久聋，咳逆，毒气，出刺出汗。<br><br>
生川谷。<br><br>
　　名医曰：一名土蜂，生熊耳及牂柯，或人屋间。<br><br>
案说文云：蠃，蒲卢，细要土蜂也，或作螺蠃，螺蠃也。<br><br>
广雅云：土蜂，蠮螉也，尔雅土蜂。<br><br>
　　毛诗云：螟蛉有子，螺蠃负之，传云螺蠃，蒲卢也。<br><br>
礼记云：夫政也者，蒲卢也。<br><br>
郑云：蒲卢，果蠃，谓土蜂也。<br><br>
方言云：其小者谓之蠮螉，或谓之蚴蜕，说文无蠮字或当为医。<br><br>
<b class="item" id="chapter-337">吴蚣</b>
　　味辛温。<br><br>
　　主鬼注蛊毒，啖诸蛇虫鱼毒，杀鬼物老精，温虐，去三虫（御览引云：一名至掌，大观本在水蛭下）。<br><br>
生川谷。<br><br>
　　名医曰：生大吴江南，赤头足者良。<br><br>
　　案广雅云：蝍蛆，吴公也。<br><br>
<b class="item" id="chapter-338">水蛭</b>
　　味咸平。<br><br>
　　主逐恶血淤血，月闭（御览作水闭）。<br><br>
破血瘕积聚，无子，利水道。<br><br>
生池泽。<br><br>
　　名医曰：一名蚑.一名至掌，生雷泽，五月六月采，暴干。<br><br>
　　案说文云：蛭，虮也，蝚，蛭蝚，至掌也。<br><br>
尔雅云：蛭虮。<br><br>
郭璞云：今江东呼水中蛭虫入人肉者为虮，又蛭蝚至掌。<br><br>
郭璞云未详，据名医，即蛭也。<br><br>
<b class="item" id="chapter-339">班苗</b>
　　味辛寒。<br><br>
　　主寒热，鬼注，蛊毒，鼠瘘，恶创，疽蚀，死肌，破石癃。<br><br>
一名龙尾。<br><br>
生川谷。<br><br>
　　吴普曰：斑猫。<br><br>
一名斑蚝，一名龙蚝，一名斑苗，一名胜发，一名盘蛩，一名晏青，神农辛，岐伯咸，桐君有毒，扁鹊甘有大毒，生河内川谷。<br><br>
或生水石。<br><br>
　　名医曰：生河东，八月取，阴干。<br><br>
　　案说文云：螌，螌蝥，毒虫也。<br><br>
广雅云：螌蝥，晏青也，名医别出芫青条，非，芫晏音相近也，旧作猫，俗字。<br><br>
据吴氏云：一名班苗，是也。<br><br>
<b class="item" id="chapter-340">贝子</b>
　　味咸平。<br><br>
　　主目翳，鬼注，虫毒，腹痛，下血，五癃，利水道，烧用之良。<br><br>
生池泽。<br><br>
　　名医曰：一名贝齿，生东海。<br><br>
　　案说文云：贝，海介虫也，居陆名飙。<br><br>
在水名，象形，尔雅云：贝小者。<br><br>
郭璞云：今细贝，亦有紫色，出日南，又，小而椭。<br><br>
郭璞云：即上小贝。<br><br>
<b class="item" id="chapter-341">石蚕</b>
　　味咸寒。<br><br>
　　主五癃，破石淋，堕胎，内解结气，利水道，除热。<br><br>
一名沙虱。<br><br>
生池泽。<br><br>
　　吴普曰：石蚕亦名沙虱，神农雷公酸无毒，生汉中，治五淋，破随内结气，利水道，除热（御览）。<br><br>
　　名医曰：生江汉。<br><br>
　　案广雅云：沙虱，也。<br><br>
淮南万毕术云：沙虱，一名蓬活，一名地脾。<br><br>
　　御览虫豸部引李当之云：类虫，形如老蚕，生附石。<br><br>
广志云：皆虱，虱色赤，大过虮，在水中，入人皮中，杀人，与李似不同。<br><br>
<b class="item" id="chapter-342">雀瓮</b>
　　味甘平。<br><br>
　　主小儿惊痫，寒热，结气，蛊毒。<br><br>
鬼注。<br><br>
一名躁舍。<br><br>
　　名医曰：生汉中，采蒸之，生树枝间，蛄蟖房也。<br><br>
八月取。<br><br>
　　案说文云：蛄，蛄斯黑也。<br><br>
尔雅云蟔，蛄蟖.郭璞云：蛓属也，今青州人呼蛓为蛄蟖.按本经名为雀瓮者。<br><br>
瓮与蛹音相近，以其如雀子，又如茧虫之蛹，因呼之。<br><br>
<b class="item" id="chapter-343">蜣螂</b>
　　味咸寒。<br><br>
　　主小儿惊痫，瘈疭，腹张，寒热，大人瘨疾狂易。<br><br>
一名蛣蜣。<br><br>
火熬之良。<br><br>
生池泽。<br><br>
名医曰：生长沙，五月五日取，蒸藏之。<br><br>
　　案说文云：(虫郤)，渠(虫郤)，一曰天杜。<br><br>
广雅云：天杜，蜣螂也。<br><br>
尔雅云：蛣蜣，蜣螂，郭璞云：黑甲虫，啖粪土，玉篇，蜣螂同，说文无蜣字，渠，即蛣蜣，音之缓急。<br><br>
<b class="item" id="chapter-344">蝼蛄</b>
　　味咸寒。<br><br>
　　主产难，出肉中刺（御览作刺在肉中），溃痈肿，下哽噎（御览作咽），解毒，除恶创。<br><br>
一名蟪蛄（御览作蟪蛄），一名天蝼，一名(榖禾易为上丿下虫)。<br><br>
夜出者良，生平泽。<br><br>
　　名医曰：生东城，夏至取，暴干。<br><br>
　　案说文云：蠹，蝼蛄也，蝼，蝼蛄也，姑，蝼蛄也。<br><br>
广雅云：炙鼠，津姑，蝼蜮，蟓蛉，蛞蝼，蝼蛄也，夏小正云：三月(榖禾易为上丿下虫)则鸣，(榖禾易为上丿下虫)，天蝼也，尔雅云：(榖禾易为上丿下虫)，天蝼，郭璞云：蝼蛄也。<br><br>
淮南子时则训云：孟夏之月，蝼蝈鸣，高诱云：蝼，蝼姑也，方言云：蛄诣，谓之杜格，蝼蛞，谓之蝼蜂，或谓之蟓蛉，南楚谓之杜狗，或谓之(虫昏)蝼。<br><br>
陆玑诗疏云：本草又谓蝼蛄为石鼠，今无文。<br><br>
<b class="item" id="chapter-345">马陆</b>
　　味辛温。<br><br>
　　主腹中大坚症，破积聚，息肉，恶创，白秃。<br><br>
一名百足。<br><br>
生川谷。<br><br>
　　吴普曰：一名马轴，（御览）。<br><br>
　　名医曰：一名马轴，生元菟。<br><br>
　　案说文云：蠲，马蠲也，从虫皿，益声，勹象形。<br><br>
明堂月令曰：腐草为蠲。<br><br>
广雅云，蛆蟝，马，马蚿也，又马践，蛆也。<br><br>
尔雅云：蛝，马践。<br><br>
郭璞云：马蠲匀，俗呼马蟝，淮南子时则训云：季夏之月，腐草化为蚈.高诱云：蚈，马蚈也，幽冀谓之秦渠，又蚈论训云：蚈足众，而走不若蛇，又兵略训云：若蚈之足。<br><br>
高诱云：蠸，马蚿也，方言云，马蚿，北燕谓之蛆渠，其大者谓之马蚰。<br><br>
博物志云：马蚿，一名百足，中断成两段，名行而去。<br><br>
<b class="item" id="chapter-346">地胆</b>
　　味辛寒。<br><br>
　　主鬼注，寒热，鼠蝼，恶创，死肌，破症瘕，堕胎。<br><br>
一名蚖青，生川谷。<br><br>
　　吴普曰：地胆，一名元青，一名杜龙，一名青虹（御览）。<br><br>
　　名医曰：一名青，生汶山，八月取。<br><br>
　　案广雅云：地胆蛇要，青，青也，陶宏景云：状如大马蚁，有翼，伪者即班猫所化，状如大豆。<br><br>
<b class="item" id="chapter-347">鼠妇</b>
　　味酸温。<br><br>
　　主气癃，不得小便，女人月闭，血症，痫痓，寒热，利水道。<br><br>
一名负蟠，一名威。<br><br>
生平谷。<br><br>
　　名医曰：一蜲生魏郡及人家地上，五月五日取。<br><br>
　　案说文云：(女尹)(女尹)威，委黍，委黍，鼠妇也，蟠鼠负也。<br><br>
尔雅云：蟠，鼠负。<br><br>
郭璞云：瓮器底虫。<br><br>
又(女尹)威委黍。<br><br>
郭璞云：旧说，鼠妇别名。<br><br>
毛诗云：伊威在室。<br><br>
传云：伊威，委黍也。<br><br>
陆玑云：在壁根下，瓮底中生，似白鱼。<br><br>
<b class="item" id="chapter-348">荧火</b>
　　味辛微温。<br><br>
　　主明目，小儿火创伤，热，气，蛊毒，鬼注，通神。<br><br>
一名夜光（御览引云，一名熠耀，一名即照，大观本，作黑字）。<br><br>
生池泽。<br><br>
　　吴普曰：荧火一名夜照，一名熠耀，一名救火，一名景天，一名据火，一名挟火（艺文类聚）。<br><br>
　　名医曰：一名放光，一名熠耀，一名即照，生阶地，七月七日收，阴干。<br><br>
　　案说文云：(上炎下舛)，兵死及牛马之血为磷，鬼火也，从炎舛。<br><br>
尔雅云：荧水即照。<br><br>
郭璞云：夜飞，腹下有火。<br><br>
毛诗云：熠耀宵行，传云熠耀，磷也，磷，荧火也，月令云：季夏之月，腐草化为荧。<br><br>
郑元云：萤飞虫，萤火也，据毛苌以萤为磷，是也，说文无萤字，当以磷为之，尔雅作荧，亦是，旧作萤，非。<br><br>
又按月令，腐草为萤，当是蠲字假音。<br><br>
<b class="item" id="chapter-349">衣鱼</b>
　　味咸温。<br><br>
　　无毒，主妇人疝瘕，小便不利（御览作泄利），小儿中风（览作头风），项强（御览作强），背起摩之。<br><br>
一名白鱼，生平洋。<br><br>
　　吴普曰：衣中白鱼，一名蟫（御览）。<br><br>
　　名医曰：一名蟫，生咸阳。<br><br>
　　案说文云：蟫，白鱼也。<br><br>
广雅云：白鱼，蛃鱼也。<br><br>
尔雅云：蟫，白鱼。<br><br>
　　郭璞云：衣书中虫，一名蚋鱼。<br><br>
　　上虫，鱼，下品一十八种，旧同。<br><br>
<br id="木（下品）">
<h3>木（下品）</h3>
<b class="item" id="chapter-350">桃核仁</b>
　　味苦平。<br><br>
　　主淤血，血闭瘕邪，杀小虫。<br><br>
桃花杀注恶鬼，令人好颜色。<br><br>
　　桃凫，微湿，主杀百鬼精物（初学记引云，枭桃在树不落，杀百鬼）。<br><br>
　　桃毛，主下血瘕寒热，积寒无子，桃蠹，杀鬼邪恶不祥。<br><br>
生川谷。<br><br>
　　名医曰：桃核，七月采，取仁，阴干，花三月三日采，阴干，桃凫一名桃奴，一名枭景，是实着树不落，实中者，正月采之，桃蠹，食桃树虫也。<br><br>
生太山。<br><br>
　　案说文云：桃，果也。<br><br>
玉篇云：桃，毛果也。<br><br>
尔雅云：桃李丑核。<br><br>
郭璞云：子中有核仁。<br><br>
孙炎云：桃李之实，类皆有核。<br><br>
<b class="item" id="chapter-351">杏核仁</b>
　　味甘温。<br><br>
　　主咳逆上气，雷呜，喉痹下气，产乳，金创，寒心，贲豚，生川谷。<br><br>
　　名医曰：生晋山。<br><br>
　　案说文云：杏，果也。<br><br>
管子地员篇云：五沃之土，其木宜杏，高诱注淮南子云：杏有窍在中。<br><br>
　　上果，下品二种旧同。<br><br>
<br id="米谷（下品）">
<h3>米谷（下品）</h3>
<b class="item" id="chapter-352">腐婢</b>
　　味辛平。<br><br>
　　主痎疟，寒热，邪气，泄利，阴不起，病酒，头痛。<br><br>
生汉中。<br><br>
　　吴普曰：小豆花，一名腐婢（旧作付月，误），神农甘毒，七月采，阴干，四十日，治头痛止渴（御览）。<br><br>
　　名医曰：生汉中，即小豆花也，七月采，阴干。<br><br>
　　上米，谷下品一种，旧同。<br><br>
<br id="菜（下品）">
<h3>菜（下品）</h3>
<b class="item" id="chapter-353">苦瓠</b>
　　味苦寒。<br><br>
　　主大水，面目四肢浮肿，下水，令人吐。<br><br>
生川泽。<br><br>
　　名医曰：生晋地。<br><br>
　　案说文云：瓠匏，匏瓠也。<br><br>
广雅云：匏瓠也。<br><br>
尔雅云：瓠栖瓣。<br><br>
毛诗云：瓠有苦叶。<br><br>
传云：匏谓之瓠，又九月断壶。<br><br>
传云：壶瓠也。<br><br>
古今注云：瓠，壶芦也，壶芦，瓠之无柄者，瓠，有柄者。<br><br>
又云：瓢瓠也，其曰匏，瓠则别名。<br><br>
<b class="item" id="chapter-354">水靳</b>
　　味甘平。<br><br>
　　主女子赤沃，止血养精，保血脉，益气，令人肥健，嗜食。<br><br>
一名水英，生池泽。<br><br>
　　名医曰：生南海。<br><br>
　　案说文云：芹，楚葵也，近菜类也。<br><br>
周礼有近菹。<br><br>
尔雅云：芹，楚葵。<br><br>
　　郭璞云：今水中芹菜。<br><br>
字林云：芹草生水中。<br><br>
根可缘器，又云荶菜，似蒜，生水中。<br><br>
　　上菜，下品二种，旧同。<br><br>
<b class="item" id="chapter-355">彼子</b>
　　味甘温。<br><br>
主腹中邪气，去三虫，蛇螫，蛊毒，鬼注，伏尸。<br><br>
生山谷（旧在唐本退中）。<br><br>
　　名医曰：生永昌。<br><br>
　　案陶宏景云：方家从来无用此者，古今诸医，及药家子不复识，又一名熊子，不知其形何类也，掌禹锡云：树似杉子如槟榔。<br><br>
本经虫部云：彼子。<br><br>
　　苏注云：彼字合从木。<br><br>
尔雅云：彼一名棑。<br><br>
<br id="本草经佚文">
<h3>本草经佚文</h3>
　　三合合三百六十五种，法三百六十五度，一度应一日，以成一岁（倍其数，合七百三十名也）。<br><br>
　　掌禹锡曰：本草例，神农本经以朱书，名医别录以墨书，神农药三百六十五种，今此言倍其数，合七百三十名，是并名医别录副品而言也，则此下节别录之文也，当作墨书矣，盖传写浸久，朱墨错乱之所致耳。<br><br>
　　案禹锡说是也，改为细字。<br><br>
　　药有君臣佐使，以相宣摄合和，宜用一君、二臣、三佐、五使，又可一君，三臣，九佐使也。<br><br>
　　药有阴阳，配合，子母兄弟，根茎花实，草石骨肉，有单行者，有相须者。<br><br>
有相使者，有相畏者，有相恶者，有相反者，有相杀者，凡此七情，合和时之当用，相须相使者良，勿用相恶相反者。<br><br>
若有毒宜制，可用相畏相杀者，不尔，勿合用也。<br><br>
　　药有酸咸甘苦辛五味，又有寒热温凉四气，及有毒无毒。<br><br>
阴干暴干，采造时月，生熟土地，所出真伪陈新，并各有法。<br><br>
　　药性有宜丸者，宜散者，宜水煮者，宜酒渍者，宜膏煎者，亦有一物兼宜者。<br><br>
亦有不可入汤酒者。<br><br>
并随药性，不得违越。<br><br>
　　欲疗病先察其原，先候病机。<br><br>
五脏未虚，六府未竭，血脉未乱，精神未散，服药必活。<br><br>
若病已成，可得半愈。<br><br>
病势已过，命将难全。<br><br>
　　若用毒药疗病，先起如黍粟，病去即止。<br><br>
不去，倍之；不去，十之。<br><br>
取去为度。<br><br>
　　疗寒以热药，疗热以寒药。<br><br>
饮食不消，以吐下药。<br><br>
鬼注蛊毒，以毒药。<br><br>
　　痈肿创瘤，以创药。<br><br>
风湿，以风湿药。<br><br>
各随其所宜。<br><br>
　　病在胸膈以上者，先食后服药。<br><br>
病在心腹以下者，先服药而后食。<br><br>
病在四肢血脉者，宜空腹而在旦。<br><br>
病在骨髓者，宜饱满而在夜。<br><br>
　　夫大病之主，有中风伤寒，寒热温疟，中恶霍乱，大腹水肿，肠澼下利，大小便不通，贲肫，上气，咳逆，呕吐，黄疽，消渴，留饮，癖食，坚积，症瘕，惊邪瘨病，鬼注，喉痹，齿痛，耳聋，目盲，金创，踒折，痈肿，恶创，痔瘘，瘿瘤。<br><br>
男子五劳七伤，虚乏羸瘦，女子带下崩中，血闭阴蚀，虫蛇蛊毒所伤。<br><br>
此大略宗兆。<br><br>
其间变动枝叶，各宜依端绪以取之。<br><br>
　　上药令人身安命延，升天神仙，遨游上下，役使万灵，体生毛羽，行厨立至（抱朴子内篇，引神农经，据太平御览校）。<br><br>
　　中药养性，下药除病，能令毒虫不加，猛兽不犯，恶气不行，众妖并辟（抱朴子内篇，引神农经）。<br><br>
　　太一子曰：凡药上者养命，中者养性，下者养病（艺文类聚引本草经）。<br><br>
　　太一子曰：凡药上者养命，中药养性，下药养病，神农乃作赭鞭钩（尺制切），从六阴阳，与太乙外（巡字）。<br><br>
五岳四读，土地所生草石，骨肉心灰，皮，毛羽，万千类，皆鞭问之，得其所能治主，当其五味。<br><br>
一日（二字旧误作百）。<br><br>
七十毒（太平御览引本草经）。<br><br>
　　神农稽首再拜，问于太乙子曰：曾闻之时寿过百岁，而徂落之咎，独何气使然也。<br><br>
太乙子曰：天有九门，中道最良，神农乃从其尝药，以拯救人命（太平御览引神农本草）。<br><br>
　　按此诸条，与今本经卷上文略相似，诸书所引。<br><br>
较本经文多。<br><br>
又云：是太一子说，今无者，疑后节之，其云赭鞭，钩，当是煮辨，候制之假音，鞭问之，即辨问之，无怪说也。<br><br>
　　药物有大毒，不可入口鼻耳目者，即杀人，一曰钩吻（卢氏曰：阴地黄精，不相连，根苗独生者，是也）。<br><br>
二曰鸱（状如雌鸡，生山中）。<br><br>
三曰阴命（赤色，著木县其子，生海中）。<br><br>
四曰内童（状如鹅，亦生海中）。<br><br>
五曰鸩羽（如雀，墨头赤喙）。<br><br>
六曰（生海中，雄曰，雌曰想也，博物志引神农经）。<br><br>
　　药种有五物，一曰狼毒，占斯解之，二曰巴头，藿汁解之，三曰黎，卢汤解之，四曰天雄乌头，大豆解之，五曰班茅，戎盐解之，毒菜害小儿，乳汁解，先食饮二升（博物志引神农经）。<br><br>
　　五芝，及饵丹砂，玉札，曾青，雄黄，雌黄，云母，太乙禹余粮，各可单服之，皆令人飞行长生（抱朴子内篇，引神农四经）。<br><br>
　　春夏为阳，秋冬为阴（文选注引神农本草）。<br><br>
　　春为阳，阳温生万物（同上）。<br><br>
　　黄精与术，饵之却粒，或遇凶年，可以绝粒，谓之米脯。<br><br>
（太平御览引抱朴子神农经）。<br><br>
　　五味，养精神，强魂魄，五石养髓，肌肉肥泽，诸药，其味酸者，补肝养心除肾病，其味苦者，补心养脾除肝病。<br><br>
其味甘者，补肺养脾除心病，其味辛者，补肺养肾除脾病，其味咸者，补肺除肝病，故五味应五行，四体应四时，夫人性生于四时然后命于五行以一补身，不死命神，以母养子，长生延年，以子守母除病究年（太平御览引养要略，神农经）。<br><br>
　　案此诸条，当是玉石草木三品前总论，而后人节去。<br><br>
<br id="附吴氏本草十二条">
<h3>附吴氏本草十二条</h3>
　　龙眼，一名益智，一名比目（齐民要术）。<br><br>
　　鼠尾，一名劲，一名山陵翘，治痢也。<br><br>
（太平御览）。<br><br>
　　满阴实，生平谷，或圃中，延蔓如瓜，叶实如桃，七月采，止渴延年（太平御览）。<br><br>
　　千岁垣中肤皮，得姜，赤石脂，治。<br><br>
（太平御览）。<br><br>
　　小华，一名结草（太平御览）。<br><br>
　　木瓜，生夷陵（太平御览）。<br><br>
　　谷树皮，治喉闭，一名楮（太平御览）。<br><br>
　　樱桃，味甘。<br><br>
主调中益气，令人好颜色，美志气。<br><br>
　　一名朱桃，一名麦英也（艺文类聚）。<br><br>
　　李核，治仆僵。<br><br>
花，令人好颜色（太平御览）。<br><br>
　　大麦，一名穬麦，五谷之上盛，无毒，治消渴，除热益气，食密为使。<br><br>
　　麦种一名小麦，无毒，治利而不中□（太平御览）。<br><br>
　　豉，益人气（太平御览）。<br><br>
　　晖日，一名鸩羽（太平御览）。<br><br>
附诸药制使<br><br>
　　唐慎微曰：神农本经相使，正各一种，冀以药对参之，乃有两三。<br><br>
　　玉、石，上部。<br><br>
　　玉泉，畏款冬花。<br><br>
　　玉屑，恶鹿角。<br><br>
　　丹砂，恶磁石，畏咸水。<br><br>
　　曾青，畏菟丝子。<br><br>
　　石胆，水英为使，畏牡桂，菌桂，芫花，辛夷白。<br><br>
　　钟乳，蛇床子为使，恶牡丹，牡蒙，元石，牡蒙，畏紫石英蘘草。<br><br>
　　云母，泽泻为使，畏蛇甲及流水。<br><br>
　　消石口为使，恶苦参苦菜，畏女菀。<br><br>
　　朴消，畏麦句姜。<br><br>
　　芒消，石苇为使，恶麦句姜。<br><br>
　　矾石，甘草为使，畏母蛎。<br><br>
　　滑石，石苇为使，恶曾青，紫石英，长石为使，畏扁青附子，不欲蛇甲，黄连，麦句姜。<br><br>
　　白石英，恶马目毒公。<br><br>
　　赤石脂，恶大黄，畏芫花。<br><br>
　　黄石指，曾青为使，恶细辛，畏蜚蠊。<br><br>
　　太一余粮，杜仲为使，畏铁落，昌蒲，贝母。<br><br>
　　玉、石，中部。<br><br>
　　水银，畏磁石。<br><br>
　　殷孽，恶防己，畏木。<br><br>
　　孔公孽，木兰为使，恶细辛。<br><br>
　　阳起石，桑螵蛸为使，恶泽写，菌桂，雷丸，蛇脱皮。<br><br>
畏菟丝子。<br><br>
　　石膏，鸡子为使，恶莽草毒公。<br><br>
　　凝水石，畏地榆，解巴豆毒。<br><br>
　　磁石，紫胡为使，畏黄石脂，恶牡丹。<br><br>
莽草。<br><br>
　　元石。<br><br>
恶松脂，柏子仁，菌桂。<br><br>
　　理石，滑石为使，恶麻黄。<br><br>
　　玉、石，下部。<br><br>
　　矾石，得火良，棘针为使，恶虎掌，毒公，鹜屎，细辛水。<br><br>
　　青琅玕，得水银良，畏鸡骨，杀锡毒。<br><br>
　　特生矾石得火良，畏水。<br><br>
　　代赭，畏天雄。<br><br>
　　方解石，恶巴豆。<br><br>
　　大盐，漏芦为使。<br><br>
　　草药，上部。<br><br>
　　六艺，薯预为使，得发良，恶常山，畏扁青，茵陈。<br><br>
　　术防，风，地榆为使。<br><br>
　　天门冬，垣衣，地黄为使，畏曾青。<br><br>
　　麦门冬，地黄，车前为使，恶款冬，苦瓠，畏苦参，青蘘.女萎蕤，主畏卤咸。<br><br>
　　干地黄，得麦门冬，清酒良，恶贝母，畏无夷。<br><br>
　　菖蒲，秦花，秦皮为使，恶地胆，麻黄。<br><br>
　　泽泻，畏海蛤文蛤。<br><br>
　　远志，得茯苓，冬葵子，龙骨良，杀天雄附子毒，畏珍珠，蜚蠊，藜芦齐蛤，薯预，紫芝为使，恶甘遂。<br><br>
　　石斛，陆英为使，恶凝水石，巴豆，畏白僵蚕，雷丸。<br><br>
　　菊花，术，枸杞根，桑根，白皮，为使。<br><br>
　　甘草，术，干漆，苦参为使，恶远志，反甘遂，大戟，芫花，海藻。<br><br>
　　人参，茯苓为使，恶溲疏，反藜芦。<br><br>
　　牛膝，恶荧火，龟，陆英畏白。<br><br>
　　细辛，曾青，东根为使，恶狼毒，山茱萸，黄耆，畏滑石，消石，反藜芦。<br><br>
　　独活，蠡石为使。<br><br>
　　柴胡，半夏为使，恶皂荚，畏女苑，藜芦，菴子，荆子，薏苡仁为使。<br><br>
　　菥蓂子，得荆子，细辛，良，恶干姜，苦参。<br><br>
　　龙胆，贯众为使，恶防葵、地黄。<br><br>
　　菟丝子，得酒良，薯预，松脂为使，恶雚菌。<br><br>
　　巴戟天，覆盆子为使，恶朝生，雷丸，丹参。<br><br>
　　蒺藜子，乌头为使。<br><br>
　　沙参，恶防己，反黎芦，防风，恶干姜，藜芦，白敛，芫花，杀附子毒。<br><br>
　　络石，杜仲，牡丹为使，恶铁落，畏菖蒲，贝母。<br><br>
　　黄连，黄芩，龙骨，理石为使，恶菊花，芫花，元参，白解皮，畏款冬，胜乌头，解巴豆毒。<br><br>
　　丹参味咸水，反藜芦。<br><br>
　　天名精，垣衣为使。<br><br>
　　决明子，蓍实为使，恶大麻子。<br><br>
　　续断，地黄为使，恶雷丸。<br><br>
　　芎穷，白芷为使。<br><br>
　　黄蓍，恶龟甲。<br><br>
　　杜若，得辛夷，细辛，良，恶柴胡，前胡。<br><br>
　　蛇床子，恶牡丹，巴豆，贝母。<br><br>
　　茜根，畏鼠姑。<br><br>
　　飞蠊，得乌头，良，恶麻黄。<br><br>
　　薇衔，得秦皮，良。<br><br>
　　五味子，苁蓉为使，恶委蕤，胜乌头。<br><br>
　　草药，中部。<br><br>
　　当归，恶兰茹，畏菖蒲，海藻，牡蒙。<br><br>
　　秦艽，菖蒲为使。<br><br>
　　黄芩，山茱萸，龙骨为使，恶葱实，畏丹砂，牡丹，藜芦。<br><br>
　　芍药，顺丸为使，恶石斛，芒消，畏石鳖甲，小蓟，反藜芦。<br><br>
　　干姜，秦椒为使，恶黄连，黄芩，天鼠屎，杀半夏，莨菪毒。<br><br>
　　藁本，畏茹。<br><br>
　　麻黄，厚朴为使，恶辛夷，石韦。<br><br>
　　葛根，杀野葛，巴豆，百药毒。<br><br>
　　前胡，半夏不使，恶皂荚，畏藜芦。<br><br>
　　贝母，厚朴，白薇为使，恶桃花，畏秦艽，矾石，莽草，反乌头。<br><br>
　　栝楼，枸杞为使，恶干姜，畏牛膝，干漆，反乌头。<br><br>
　　元参，恶黄耆，干姜，大枣，山茱萸，反藜芦。<br><br>
　　苦参，元参为使，恶贝母，漏芦，菟丝子，反藜芦。<br><br>
　　石龙芮，大戟为使，畏蛇蜕，吴茱萸。<br><br>
　　萆薢，薏苡为使，畏葵根，大黄，柴胡，牡蛎，前胡。<br><br>
　　石韦，滑石，杏仁为使，得菖蒲，良。<br><br>
　　狗脊，萆薢为使，恶败酱。<br><br>
　　瞿麦，蘘草，牡丹为使，恶螵蛸。<br><br>
　　白芷，当归为使，恶旋复花。<br><br>
　　紫菀，款冬为使，恶天雄，瞿麦，雷丸，远志，畏茵陈。<br><br>
　　白藓皮，恶螵蛸，桔梗，茯苓，萆薢.白薇，恶黄耆，大黄，大戟，干姜，干漆，大枣，山茱萸。<br><br>
　　紫参，畏辛夷。<br><br>
　　淫羊藿，薯预为使。<br><br>
　　款冬花，杏仁为使，得紫菀，良，恶皂荚，消石，元参，畏贝母，辛夷，麻黄，黄芩，黄连，黄耆，青葙。<br><br>
　　牡丹，畏菟丝子。<br><br>
　　防己，殷孽为使，恶细辛，畏萆薢，杀雄黄毒。<br><br>
　　女苑，畏卤咸。<br><br>
　　泽兰，防己为使。<br><br>
　　地榆，得发良，恶麦门冬。<br><br>
　　海藻，反甘草<br><br>
　　草药，下部。<br><br>
　　大黄，黄芩为使。<br><br>
　　桔梗，节皮为使，畏白芨，反龙胆，龙眼。<br><br>
　　甘遂，瓜蒂为使，恶远志，反甘草。<br><br>
　　葶苈，榆皮为使，得酒，良，恶僵蚕，石龙苪.芫花，决明为使，反甘草。<br><br>
　　泽漆，小豆为使，恶薯预。<br><br>
　　大戟，反甘草。<br><br>
　　钩吻，半夏为使，恶黄芩。<br><br>
　　黄连为使，反细辛，芍药，五参，恶大黄。<br><br>
　　乌头，乌喙，莽草为使，反半夏，栝楼，贝母，白敛，白芨，恶藜芦。<br><br>
　　天雄，远志为使，恶腐婢。<br><br>
　　附子，地胆为使，恶蜈蚣，畏防风，甘草，黄耆，人参，乌韭，大豆。<br><br>
　　贯众，雚菌为使。<br><br>
　　半夏，射干为使，恶皂荚，畏雄黄，生姜，干姜，秦皮，龟甲，反乌头。<br><br>
　　蜀漆，栝楼为使，恶贯众。<br><br>
　　虎掌，蜀漆为使，畏莽草。<br><br>
　　狼牙，芜荑为使，恶枣肌，地榆。<br><br>
　　常山，畏玉朼.白芨，紫石英为使，恶理石，李核仁，杏仁。<br><br>
　　白敛，代赭为使，反乌头。<br><br>
　　雚菌，得酒，良，畏鸡子。<br><br>
　　茹，甘草为使，恶麦门冬。<br><br>
　　荩草，畏鼠妇。<br><br>
　　夏枯草，土瓜为使。<br><br>
　　狼毒，大豆为使，恶麦句姜。<br><br>
　　鬼臼，畏衣。<br><br>
　　木药，上部。<br><br>
　　茯苓，茯神，马间为使，恶白敛，畏牡蒙，地榆，雄黄，秦芄，龟甲。<br><br>
　　杜仲，恶蛇蜕，元参。<br><br>
　　柏实，牡蛎，桂心，瓜子为使，畏菊花，羊蹄，诸石，曲。<br><br>
　　干漆，半夏为使，畏鸡子。<br><br>
　　蔓荆子，恶乌头，石膏。<br><br>
　　五加皮，远志为使，畏蛇皮，元参。<br><br>
　　孽木，恶干漆。<br><br>
　　辛夷，芎为使，恶五石脂，畏菖蒲，蒲黄，黄连，石膏，黄环。<br><br>
　　酸枣仁，恶防己。<br><br>
　　槐子，景天为使。<br><br>
　　牡荆实，防己为使，恶石膏。<br><br>
　　木药，中部。<br><br>
　　厚朴，干姜为使，恶泽泻，寒水石，消石。<br><br>
　　山茱萸，蓼实为使，恶桔梗，防风，防己。<br><br>
　　吴茱萸，蓼实为使，恶丹参，消石，白垩，畏紫石英。<br><br>
　　秦皮，大戟为使，恶茱萸。<br><br>
　　占斯，解狼毒毒。<br><br>
　　栀子，解踯躅毒。<br><br>
　　秦椒，恶栝楼，防葵，畏雌黄。<br><br>
　　桑根，白皮，续断，桂心，麻子为使。<br><br>
　　木药，下部。<br><br>
　　黄环，鸢尾为使，恶茯苓，防己。<br><br>
　　石南，五加皮为使。<br><br>
　　巴豆，芫花为使，恶蘘草，畏大黄，黄连，藜芦，杀班蝥毒。<br><br>
　　栾华，决明为使。<br><br>
　　蜀椒，杏仁为使，畏款冬。<br><br>
　　溲疏，漏芦为使。<br><br>
　　皂荚，柏实为使，恶麦门冬，畏空青，人参，苦参。<br><br>
　　雷丸，荔实，厚朴为使，恶葛根。<br><br>
　　兽，上部。<br><br>
　　龙骨，得人参，牛黄，良，畏石膏。<br><br>
　　龙角，畏干漆，蜀椒，理石。<br><br>
　　牛黄，人参为使，恶龙骨，地黄，龙胆，蜚蠊，畏牛膝。<br><br>
　　白胶，得火，良，畏大黄。<br><br>
　　阿胶，得火良，畏大黄。<br><br>
　　兽，中部。<br><br>
　　犀角，松子为使，恶雚菌，雷丸。<br><br>
　　羖羊角，菟丝子为使。<br><br>
　　鹿茸，麻勃为使。<br><br>
　　鹿角，杜仲为使。<br><br>
　　兽，下部。<br><br>
　　麋脂，畏大黄。<br><br>
　　伏翼，苋实，云实为使。<br><br>
天鼠屎，恶白敛，白薇。<br><br>
　　虫、鱼，上部。<br><br>
　　蜜蜡，恶芫花，齐蛤。<br><br>
　　蜂子，畏黄芩，芍药，牡蛎。<br><br>
　　牡蛎，贝母为使，得甘草，牛膝，远志，蛇床，良，恶麻黄，吴茱萸，辛夷。<br><br>
　　桑螵蛸，畏旋复花。<br><br>
　　海蛤，蜀漆为使，畏狗胆，甘遂，芫花。<br><br>
　　龟甲，恶沙参，蜚蠊。<br><br>
　　虫、鱼，中部。<br><br>
　　蝟皮，得酒，良，畏桔梗，麦门冬。<br><br>
　　蜥蜴，恶硫黄，班蝥，芜荑。<br><br>
　　露蜂房，恶干姜，丹参，黄芩，芍药，牡蛎。<br><br>
　　虫，畏皂荚，菖蒲。<br><br>
　　蛴螬，蜚蠊为使，恶附子。<br><br>
　　龟甲，恶矾石。<br><br>
　　蟹，杀莨菪毒，漆毒。<br><br>
　　蛇鱼甲，蜀漆为使，畏狗胆，甘遂，芫花。<br><br>
　　乌贼，鱼骨，恶白敛，白芨。<br><br>
　　虫、鱼，下部。<br><br>
　　蜣螂，畏羊角，石膏。<br><br>
　　蛇蜕，畏磁石，及酒。<br><br>
　　班蝥，马刀为使，畏巴豆，丹参，空青，恶肤青。<br><br>
　　地胆，恶甘草。<br><br>
　　马刀，得水，良。<br><br>
　　果，上部。<br><br>
　　大枣，杀乌头，毒。<br><br>
　　果，下部。<br><br>
　　杏仁，得火，良，恶黄耆，黄芩，葛根，解锡胡粉毒。<br><br>
畏蘘草。<br><br>
　　菜，上部。<br><br>
　　冬葵子，黄芩为使。<br><br>
　　葱实，解藜芦毒。<br><br>
　　米，上部。<br><br>
　　麻麻子，畏牡蛎，白薇，恶茯芩。<br><br>
　　米，中部。<br><br>
　　大豆，及黄卷，恶五参，龙胆，得前胡，乌喙，杏仁，牡蛎，良，杀乌头毒。<br><br>
　　大麦，密为使。<br><br>
　　上二百三十一种，有相制使，其余皆无（三十四种续添，案当云三十五种）。<br><br>
　　立冬之日，菊，卷柏先生。<br><br>
时为阳起石，桑螵蛸。<br><br>
凡十物使。<br><br>
主二百草，为之长。<br><br>
　　立春之日，木兰，射干先生。<br><br>
为柴胡，半夏使。<br><br>
主头痛，四十五节。<br><br>
　　立夏之日，蜚蠊先生。<br><br>
为人参，茯芩使。<br><br>
主腹中。<br><br>
七节，保神守中。<br><br>
　　夏至之日，豕首，茱萸先生。<br><br>
为牡蛎，乌喙使。<br><br>
主四肢。<br><br>
三十二节。<br><br>
　　立秋之日，白芷，防风先生。<br><br>
为细辛，蜀漆使。<br><br>
主胸背。<br><br>
二十四节。<br><br>
（原注上此五条，出药对中，义旨渊深，非俗所究，虽莫可遵用，而是主统之本，故亦载之。<br><br>
）<br><br>
<br>
<br><br><br><br><br>


</body></html>