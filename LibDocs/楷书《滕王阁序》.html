
<head>
<meta http-equiv="Content-Type" content="text/html; charset=utf-8">
<style>
html {
  overflow:   scroll;
}
::-webkit-scrollbar {
    width: 0px;
    background: transparent; /* make scrollbar transparent */
}

body {
 margin: auto;
 width: 100%;
 font-size: 24px;
 background-color: #000000;
 color: #20C030;
}
a { text-decoration: none; 
	color: #28B8B8; }
a:visited {	color: #389898; }
A:hover {	color: yellow; }
A:focus {	color: red; }
code { color: gray;  background-color: #001010}
pre { color: gray;  background-color: #001010;  font-size: 16px; }
img { display: inline-block; width: 800px; margin-top: 2%;margin-bottom: 5%;}
</style>

</head>
<body>
<center>

<br>
<h2>楷书《滕王阁序》</h2>
<img src="https://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWVBBE59nEib0lQvA6ibMrsh6ib9HYCGgDXibOu8S3zlib0G7BVe6q2Nbuk8A/" style="width:1200px"><br>
<br>
物换星移，留下了几多感叹，<br>
滕王阁前，走过了多少光阴。<br>
<br>
古人已远，山水依然，<br>
被光阴消磨了千余年的风景，<br>
在一笔一划的笔墨中，<br>
愈发生动和醇香。<br>
<br>
<strong>楷书《滕王阁序》</strong> 清·高垲<br>
<br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWNVibjcYUZK1OnRqnCWE3QtIOCDRWb7nH6RZumVIk2oCJW1tmTCKDKibw/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWyGia1PGCzEgfn3Z0zZvrIV1gT39tgwxke5ibvt64V2tWE5wKianYnpJQw/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWICmucneAMpJmwibC4OYmnANI9icLjKoXLMWJmt8X701JCIicU4oicJ7Olg/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWssVgWNths852r9QlWv5kC9ibuWAMUbDrYYWYbcFK4CyHKuWE5v9ib3qw/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWjWDdF1zHeZLFL3M2RUZn8Sa96ViaiaBb6NiaFLdgUjFYHF2S2xWwlnUQg/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWAPykNHxHgI2e7ptbV1NaGaML2VHCSzb5THdU3vqXCDdmWZEYDjkibibQ/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWYUV30CW6KcpGoUAiawYTduwEgVXG72FGcoctZ3eKy6NddxqP346jTEA/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWmuedJU0XGwJP0dOMZCtph5MmpPNR1mE1BcLicASDU45QaFaCvJDIVfA/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWJCmwbgPJANFMLPWH101KsKb1sxWDgHhLhYboHls521vqqicN2QSyTvQ/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWibKXk9NEiaib9uoeRQtoCHGCVBsX2dibT1JtUzXjfXiatqneVmLbEqrUDGA/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWg4POFU7PDtSb1EFjZO95kqfbchSNZdvHbFiaYrbI0PSZtwwKONyXxcQ/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWPZbbiadwdenm5UCPgSqnD4RKbzsdS1ByZw6JjHchpdwHPnyI8ssz7pQ/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWVwbiaqWqSibbzd7a6QjtZiajw7gTw5Psfic7wttkkkCkEYRtJQjIqg8Uuw/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCW2HzAEGpFzsVwrVSsw2dsSHDh7FbKic5MxhrOvCsPTVQPoZO4h3WehicA/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWMS7yFiatKxtRdDhwSrTAY1ianANm5ktcAPCibofoFfGsQFxCMt38XPjtQ/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWzkYK7kuQ1Vho9m0WtI2v6ADeVYwsM0vfUdKABAsDYGX4tnaqGTeXjg/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWltqibAgd5PcQNtzHsnl2pIqCs4regS8KsRU79I1BgdLb2CjAfuTCbFQ/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCW39ju3od90jl5P9Ob6Bu1tMZpt1h361wnO6SoIFYyAE7rnV3G0kicNDw/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWOv3oofPht2T47xJZVRy4iaVbXR4clRZgs59cUoeQhLWrxGibPHgtzIcg/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWB0maia6flAYbwxSFoqbVRwmAMGzibppZJPbSahsa3xeNzSQ8ZyURicBzA/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWH6CINJsp6SVpQnGoelpH5p58U7MdicAaIicsfz5YE38cSxrHBrVbGBcQ/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWCickFTrmT0T4d5oGZ9SWQZkt8Ras8y2Q0kXjWFJD7VoLproNRw3QtLg/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWr78q5DYmJg2WXM7oJvHY780OpA8TTMyQZepTgU5Kk6gG2syahiawzlA/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWTAiczRtqUbdoTcoeqOa1nYr3HOxjTeSMwVv48FwM2NErH4SLANCsz0w/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWT8DG48dVejDnFw8ia8cueH11fqgicHLPu5b5iaBqoKwDaFaUkBWbIktMw/"><br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/iaXVic9tQZLSJxDq39tNChFT8v0wd7mFCWISBNco32zD273bIibmxXefsPY4IkibJH5mOShibdmYYFJibRUcSGqgVbUQ/"><br>
<br>
<strong>《滕王阁序》</strong> 唐·王勃<br>
豫章故郡，洪都新府。<br>
星分翼轸，地接衡庐。<br>
襟三江而带五湖，控蛮荆而引瓯越。<br>
物华天宝，龙光射牛斗之墟；<br>
人杰地灵，徐孺下陈蕃之榻。<br>
雄州雾列，俊采星驰。<br>
台隍枕夷夏之交，宾主尽东南之美。<br>
都督阎公之雅望，棨戟遥临；<br>
宇文新州之懿范，襜帷暂驻。<br>
十旬休暇，胜友如云；<br>
千里逢迎，高朋满座。<br>
腾蛟起凤，孟学士之词宗；<br>
紫电青霜，王将军之武库。<br>
家君作宰，路出名区；<br>
童子何知，躬逢胜饯。<br>
<br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/Kk7ub5nkQcs7eu0IsQ1ibZQZfnIUnGl9OuBeSwfzoGVt9XVSr1BrEHHz7FRUaGPRicSDAj6IE5x2fonKQwO7mpiaw/"><br>
<br>
时维九月，序属三秋。<br>
潦水尽而寒潭清，烟光凝而暮山紫。<br>
俨骖騑于上路，访风景于崇阿。<br>
临帝子之长洲，得天人之旧馆。<br>
<br>
层峦耸翠，上出重霄；飞阁流丹，下临无地。<br>
鹤汀凫渚，穷岛屿之萦迴；桂殿兰宫，即冈峦之体势。<br>
<br>
披绣闼，俯雕甍，山原旷其盈视，川泽盱其骇瞩。<br>
闾阎扑地，钟鸣鼎食之家；舸舰迷津，青雀黄龙之舳。<br>
云销雨霁，彩彻区明。<br>
<br>
落霞与孤鹜齐飞，秋水共长天一色。<br>
渔舟唱晚，响穷彭蠡之滨，雁阵惊寒，声断衡阳之浦。<br>
<br>
遥襟甫畅，逸兴遄飞。<br>
爽籁发而清风生，纤歌凝而白云遏。<br>
睢园绿竹，气凌彭泽之樽；邺水朱华，光照临川之笔。<br>
四美具，二难并。<br>
<br>
穷睇眄于中天，极娱游于暇日。<br>
天高地迥，觉宇宙之无穷；兴尽悲来，识盈虚之有数。<br>
望长安于日下，吴会于云间。<br>
地势极而南溟深，天柱高而北辰远。<br>
<br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/Kk7ub5nkQcs7eu0IsQ1ibZQZfnIUnGl9ODj8vcTRlZAR7n0PUmaSb29hC9kQCZ2jOEqdN9ZPfWyb0y1u1Y8dLEw/" style="width:1000px"><br>
<br>
关山难越，谁悲失路之人；萍水相逢，尽是他乡之客。<br>
怀帝阍而不见，奉宣室以何年？<br>
<br>
嗟乎！时运不齐，命途多舛。<br>
冯唐易老，李广难封。<br>
屈贾谊于长沙，非无圣主；窜梁鸿于海曲，岂乏明时？所赖君子见机，达人知命。<br>
<br>
老当益壮，宁移白首之心？穷且益坚，不坠青云之志。<br>
酌贪泉而觉爽，处涸辙以犹欢。<br>
北海虽赊，扶摇可接；东隅已逝，桑榆非晚。<br>
<br>
孟尝高洁，空怀报国之情；阮籍猖狂，岂效穷途之哭！<br>
<br>
勃，三尺微命，一介书生。<br>
无路请缨，等终军之弱冠；有怀投笔，慕宗悫之长风。<br>
舍簪笏于百龄，奉晨昏于万里。<br>
非谢家之宝树，接孟氏之芳邻。<br>
<br>
他日趋庭，叨陪鲤对；今晨捧袂，喜托龙门。<br>
杨意不逢，抚凌云而自惜；钟期既遇，奏流水以何惭？<br>
<br>
<img src="https://youwuqiong.top/wp-admin/img.php?imgUrl=http://mmbiz.qpic.cn/mmbiz_jpg/Kk7ub5nkQcs7eu0IsQ1ibZQZfnIUnGl9OxccXo0NXeyH7x4ru33D4ZAeyq62IekdIoXrIyWptJBS4o2NiaoNYQicw/" style="width:1000px"><br>
<br>
呜乎！胜地不常，盛筵难再；兰亭已矣，梓泽丘墟。<br>
临别赠言，幸承恩于伟饯；登高作赋，是所望于群公。<br>
<br>
敢竭鄙诚，恭疏短引；一言均赋，四韵俱成。<br>
请洒潘江，各倾陆海云尔：<br>
<br>
滕王高阁临江渚，佩玉鸣鸾罢歌舞。<br>
画栋朝飞南浦云，珠帘暮卷西山雨。<br>
闲云潭影日悠悠，物换星移几度秋。<br>
阁中帝子今何在？槛外长江空自流。<br>
