<html>
<meta http-equiv="Content-Type" content="text/html; charset=gb2312">
<head>
<title>经典启蒙丛书</title>

<style type="text/css">

body {
 margin-top: 5%; 
 margin-bottom: 5%; 
 margin-right: 14%; 
 margin-left: 14%; 
 font-size: 24px; 
 background-color: #000000;
 color: #109030;
}
a { text-decoration: none;
	color: #28B8B8;}
a:visited {	color: #389898;}
A:hover {	color: yellow;}
A:focus {	color: red;}
</style>
</head>
<body>

<p><a name="athome"></a></p>
<p align="center">经典启蒙丛书</p>
<p><a name="ismenu"></a></p>
<hr>
<a href="#item1">朱子治家格言(清朝・朱柏庐)</a><br>
<a href="#item2">百家姓(佚名)</a><br>
<a href="#item3">三字经(佚名)</a><br>
<a href="#item4">千字文(粱敕员外散骑侍郎周兴嗣撰)</a><br>
<a href="#item5">增广贤文(佚名)</a><br>
<a href="#item6">重订增广(清朝・周希陶)</a><br>
<a href="#item7">弟子规(清朝・李毓秀)</a><br>
<a href="#item8">小儿语(明朝・吕得胜)</a><br>
<hr>
<br>
    
        <p style="font-size=20pt; color:#FF0000;" align="center"><a name="item1"><br>朱子治家格言(清朝・朱柏庐)</a></p><p>
　　黎明即起，洒扫庭除，要内外整洁。既昏便息，关锁门户，必亲自检点。一粥一饭，当思来处不易．半丝半缕，恒念物力维艰。宜未雨而绸缪，毋临渴而掘井。自奉必须俭约，宴客切勿留连。器具质而洁，瓦缶胜金玉。饭食约而精，园蔬愈珍馐。勿营华屋，勿谋良田。<br>
　　三姑六婆，实淫盗之媒；婢美妾娇，非闺房之福。童仆勿用俊美，妻妾切忌艳妆。宗祖虽远，祭祀不可不诚；子孙虽愚，经书不可不读。居身务期质朴，教子要有义方。勿贪意外之财，勿饮过量之酒。与肩挑贸易，勿占便宜；见贫苦亲邻，须多温恤。刻薄成家，理无久享；伦长乖舛，立见消亡。<br>
　　兄弟叔侄，须多分润寡；长幼内外，宜发属辞严。听妇言，乖骨肉，岂是丈夫？重资财，薄父母，不成人子。嫁女择佳婿，毋索重聘；娶媳求淑女，毋计厚奁。见富贵而生谗容者，最可耻；遇贫穷而作骄态者，贱莫甚。居家戒争讼，讼则终凶；处世戒多言，言多必失。<br>
　　毋恃势力而逼凌孤寡，勿贪口腹而恣杀牲禽。乖僻自是，悔误必多；颓堕自甘，家道难成。狎匿恶少，久必受其累；屈志老成，急则可相依。轻听发言，安知非人之谮诉，当忍耐三思；因事相争，安知非我之不是，须平心暗想。施惠无念，受恩莫忘。凡事当留余地，得意不宜再往。<br>
　　人有喜庆，不可生忌嫉心；人有祸患，不可生欣幸心。善欲人见，不是真善；恶怨人知，便是大恶。见色而起淫心，报在妻女；匿怨而用暗箭，祸延子孙。家门和顺，虽饔飧不济，亦有余欢；国课早完，即囊橐无余，自得至乐。读书志在圣贤，非徒科第；为官心存君国, 岂计身家。守分安命，顺时听天。为人若此，庶乎近焉。<br>
        </p>
    

<p align="right"><a href="#ismenu">回到菜单</a></p>
<hr>
<br>
    
        <p style="font-size=20pt; color:#FF0000;" align="center"><a name="item2"><br>百家姓(佚名)</a></p><p>
<p style="font-size=9pt; color:#808080;">　　《百家姓》是我国流传地域最广的一种蒙学教材，其成书和普及要早于《三字经》。<br>
　　据南宋学者王明清考证，该书前几个姓氏的排列是有讲究的：<br>
<br>
　　赵是指赵宋，既然是国君的姓理应为首；<br>
　　其次是钱姓，钱是五代十国中吴越国王的姓氏；<br>
　　孙为当时国王钱m的正妃之姓；<br>
　　李为南唐国王李氏。<br>
<br>
　　他判断《百家姓》“似是两浙钱氏有国时小民所著”。所谓“有国”，据史书记载，吴越在宋太祖开国后，还存在一段时间，至宋太宗兴国二年才率土归降。可见这本书是北宋初年问世的。<br>
　　《百家姓》采用四言体例，句句押韵，虽然它的内容没有文理，但读来顺口，易学好记，与《三字经》、《千字文》相配合，成为我国古代蒙学中的固定教材，该书颇具实用性，熟悉它，于古于今都颇有裨益。<br>
</p>
<center>赵钱孙李  周吴郑王<br>
冯陈诸卫  蒋沈韩杨<br>
朱秦尤许  何吕施张<br>
孔曹严华  金魏陶姜<br>
戚谢邹喻  柏水窦章<br>
云苏潘葛  奚范彭郎<br>
鲁韦昌马  苗凤花方<br>
俞任袁柳  酆鲍史唐<br>
费廉岑薛  雷贺倪汤<br>
滕殷罗毕  郝邬安常<br>
乐于时傅  皮卡齐康<br>
伍余元卜  顾孟平黄<br>
和穆萧尹  姚邵堪汪<br>
祁毛禹狄  米贝明臧<br>
计伏成戴  谈宋茅庞<br>
熊纪舒屈  项祝董粱<br>
杜阮蓝闵  席季麻强<br>
贾路娄危  江童颜郭<br>
梅盛林刁  钟徐邱骆<br>
高夏蔡田  樊胡凌霍<br>
虞万支柯  咎管卢莫<br>
经房裘缪  干解应宗<br>
丁宣贲邓  郁单杭洪<br>
包诸左石  崔吉钮龚<br>
程嵇邢滑  裴陆荣翁<br>
荀羊於惠  甄魏家封<br>
芮羿储靳  汲邴糜松<br>
井段富巫  乌焦巴弓<br>
牧隗山谷  车侯宓蓬<br>
全郗班仰  秋仲伊宫<br>
宁仇栾暴  甘钭厉戎<br>
祖武符刘  景詹束龙<br>
叶幸司韶  郜黎蓟薄<br>
印宿白怀  蒲台从鄂<br>
索咸籍赖  卓蔺屠蒙<br>
池乔阴郁  胥能苍双<br>
闻莘党翟  谭贡劳逄<br>
姬申扶堵  冉宰郦雍<br>
s璩桑桂  濮牛寿通<br>
边扈燕冀  郏浦尚农<br>
温别庄晏  柴翟阎充<br>
慕连茹习  宦艾鱼容<br>
向古易慎  戈廖庚终<br>
暨居衡步  都耿满弘<br>
匡国文寇  广禄阙东<br>
殴殳沃利  蔚越夔隆<br>
师巩厍聂  晁勾敖融<br>
冷訾辛阚  那简饶空<br>
曾毋沙乜  养鞠须丰<br>
巢关蒯相  查后荆红<br>
游竺权逯  盖後桓公<br>
万俟司马  上官欧阳<br>
夏侯诸葛  闻人东方<br>
赫连皇甫  尉迟公羊<br>
澹台公冶  宗政濮阳<br>
淳于单于  太叔申屠<br>
公孙仲孙  轩辕令狐<br>
钟离宇文  长孙慕容<br>
鲜于闾丘  司徒司空<br>
亓官司寇  仉督子车<br>
颛孙端木  巫马公西<br>
漆雕乐正  壤驷公良<br>
拓拔夹谷  宰父谷粱<br>
晋楚闫法  汝鄢涂钦<br>
段干百里  东郭南门<br>
呼延归海  羊舌微生<br>
岳帅缑亢  况后有琴<br>
梁丘左丘  东门西门<br>
商牟佘佴  伯赏南宫<br>
墨哈谯笪  年爱阳佟<br>
第五言福  百家姓终</center><br>
        </p>
    

<p align="right"><a href="#ismenu">回到菜单</a></p>
<hr>
<br>
    
        <p style="font-size=20pt; color:#FF0000;" align="center"><a name="item3"><br>三字经(佚名)</a></p><p>
<center>人之初，性本善。性相近，习相远。<br>
苟不教，性乃迁。教之道，贵以专。<br>
昔孟母，择邻处。子不学，断机杼。<br>
窦燕山，有义方。教五子，名俱扬。<br>
养不教，父之过。教不严，师之惰。<br>
子不学，非所宜。幼不学，老何为。<br>
玉不琢，不成器。人不学，不知义。<br>
为人子，方少时。亲师友，习礼仪。<br>
香九龄，能温席。孝于亲，所当执。<br>
融四岁，能让梨。弟于长，宜先知。<br>
首孝弟，次见闻。知某数，识某文。<br>
一而十，十而百。百而千，千而万。<br>
三才者，天地人。三光者，日月星。<br>
三纲者，君臣义。父子亲，夫妇顺。<br>
曰春夏，曰秋冬。此四时，运不穷。<br>
曰南北，曰西东。此四方，应乎中。<br>
曰水火，木金土。此五行，本乎数。<br>
曰仁义，礼智信。此五常，不容紊。<br>
稻粱菽，麦黍稷。此六谷，人所食。<br>
马牛羊，鸡犬豕。此六畜，人所饲。<br>
曰喜怒，曰哀惧。爱恶欲，七情具。<br>
□土革，木石金。与丝竹，乃八音。<br>
高曾祖，父而身。身而子，子而孙。<br>
自子孙，至元曾。乃九族，而之伦。<br>
父子恩，夫妇从。兄则友，弟则恭。<br>
长幼序，友与朋。君则敬，臣则忠。<br>
此十义，人所同。<br>
<br>
凡训蒙，须讲究。详训诂，名句读。<br>
为学者，必有初。小学终，至四书。<br>
论语者，二十篇。群弟子，记善言。<br>
孟子者，七篇止。讲道德，说仁义。<br>
作中庸，子思笔。中不偏，庸不易。<br>
作大学，乃曾子。自修齐，至平治。<br>
孝经通，四书熟。如六经，始可读。<br>
诗书易，礼春秋。号六经，当讲求。<br>
有连山，有归藏。有周易，三易详。<br>
有典谟，有训诰。有誓命，书之奥。<br>
我周公，作周礼。著六官，存治体。<br>
大小戴，注礼记。述圣言，礼乐备。<br>
曰国风，曰雅颂。号四诗，当讽咏。<br>
诗既亡，春秋作。寓褒贬，别善恶。<br>
三传者，有公羊。有左氏，有彀梁。<br>
经既明，方读子。撮其要，记其事。<br>
五子者，有荀杨。文中子，及老庄。<br>
<br>
经子通，读诸史。考世系，知终始。<br>
自羲农，至黄帝。号三皇，居上世。<br>
唐有虞，号二帝。相揖逊，称盛世。<br>
夏有禹，商有汤。周文王，称三王。<br>
夏传子，家天下。四百载，迁夏社。<br>
汤伐夏，国号商。六百载，至纣亡。<br>
周武王，始诛纣。八百载，最长久。<br>
周辙东，王纲堕。逞干戈，尚游说。<br>
始春秋，终战国。五霸强，七雄出。<br>
嬴秦氏，始兼并。传二世，楚汉争。<br>
高祖兴，汉业建。至孝平，王莽篡。<br>
光武兴，为东汉。四百年，终于献。<br>
魏蜀吴，争汉鼎。号三国，迄两晋。<br>
宋齐继，梁陈承。为南朝，都金陵。<br>
北元魏，分东西。宇文周，兴高齐。<br>
迨至隋，一土宇。不再传，失统绪。<br>
唐高祖，起义师。除隋乱，创国基。<br>
二十传，三百载。梁义之，国乃改。<br>
炎宋兴，受周禅。十八传，南北混。<br>
辽于金，皆称帝。太祖兴，国大明。<br>
号洪武，都金陵。迨成祖，迁燕京。<br>
十六世，至崇祯。阉乱后，寇内讧。<br>
闯逆变，神器终。清顺治，据神京。<br>
至十传，宣统逊。举总统，共和成。<br>
复汉土，民国兴。<br>
<br>
廿二史，全在兹。载治乱，知兴衰。<br>
读史书，考实录。通古今，若亲目。<br>
口而诵，心而惟。朝于斯，夕于斯。<br>
昔仲尼，师项□。古圣贤，尚勤学。<br>
赵中令，读鲁论。彼既仕，学且勤。<br>
披蒲编，削竹简。彼无书，且知勉。<br>
头悬梁，锥刺股。彼不教，自勤苦。<br>
如囊萤，如映雪。家虽贫，学不缀。<br>
如负薪，如挂角。身虽劳，犹苦卓。<br>
苏老泉，二十七。始发愤，读书籍。<br>
彼既老，犹悔迟。尔小生，宜早思。<br>
若梁□，八十二。对大廷，魁多士。<br>
彼既成，众称异。尔小生，宜立志。<br>
莹八岁，能咏诗。泌七岁，能赋□。<br>
彼颖悟，人称奇。尔幼学，当效之。<br>
蔡文姬，能辨琴。谢道□，能咏吟。<br>
彼女子，且聪敏。尔男子，当自警。<br>
唐刘晏，方七岁。举神童，作正字。<br>
彼虽幼，身己仕。尔幼学，勉而致。<br>
有为者，亦若是。<br>
<br>
犬守夜，鸡司晨。苟不学，曷为人。<br>
蚕吐丝，蜂酿蜜。人不学，不如物。<br>
幼而学，壮而行。上致君，下泽民。<br>
扬名声，显父母。光于前，裕于后。<br>
人遗子，金满嬴。我教子，惟一经。<br>
勤有功，戏无益。戒之哉，宜勉力。</center><br>
        </p>
    

<p align="right"><a href="#ismenu">回到菜单</a></p>
<hr>
<br>
    
        <p style="font-size=20pt; color:#FF0000;" align="center"><a name="item4"><br>千字文(粱敕员外散骑侍郎周兴嗣撰)</a></p><p>
<br>
<center>天地玄黄　宇宙洪荒　日月盈昃　辰宿列张<br>
寒来暑往　秋收冬藏　闰馀成岁　律吕调阳<br>
云腾致雨　露结为霜　金生丽水　玉出昆冈<br>
剑号巨阙　珠称夜光　果珍李柰　菜重芥姜<br>
海咸河淡　鳞潜羽翔　龙师火帝　鸟官人皇<br>
始制文字　乃服衣裳　推位让国　有虞陶唐<br>
吊民伐罪　周发殷汤　坐朝问道　垂拱平章<br>
爱育黎首　臣伏戎羌　遐迩一体　率宾归王<br>
鸣凤在竹　白驹食场　化被草木　赖及万方<br>
盖此身发　四大五常　恭惟鞠养　岂敢毁伤<br>
女慕贞洁　男效才良　知过必改　得能莫忘<br>
罔谈彼短　靡恃己长　信使可复　器欲难量<br>
墨悲丝染　诗赞羔羊　景行维贤　克念作圣<br>
德建名立　形端表正　空谷传声　虚堂习听<br>
祸因恶积　福缘善庆　尺璧非宝　寸阴是竞<br>
资父事君　曰严与敬　孝当竭力　忠则尽命<br>
临深履薄　夙兴温酢∷评妓管啊∪缢芍盛<br>
川流不息　渊澄取映　容止若思　言辞安定<br>
笃初诚美　慎终宜令　荣业所基　籍甚无竟<br>
学优登仕　摄职从政　存以甘棠　去而益咏<br>
乐殊贵贱　礼别尊卑　上和下睦　夫唱妇随<br>
外受傅训　入奉母仪　诸姑伯叔　犹子比儿<br>
孔怀兄弟　同气连枝　交友投分　切磨箴规<br>
仁慈隐恻　造次弗离　节义廉退　颠沛匪亏<br>
性静情逸　心动神疲　守真志满　逐物意移<br>
坚持雅操　好爵自縻　都邑华夏　东西二京<br>
背邙面洛　浮渭据泾　宫殿盘郁　楼观飞惊<br>
图写禽兽　画彩仙灵　丙舍傍启　甲帐对楹<br>
肆筵设席　鼓瑟吹笙　升阶纳陛　弁转疑星<br>
右通广内　左达承明　既集坟典　亦聚群英<br>
杜稿钟隶　漆书壁经　府罗将相　路侠槐卿<br>
户封八县　家给千兵　高冠陪辇　驱毂振缨<br>
世禄侈富　车驾肥轻　策功茂实　勒碑刻铭<br>
溪伊尹　佐时阿衡　奄宅曲阜　微旦孰营<br>
桓公匡合　济弱扶倾　绮回汉惠　说感武丁<br>
俊V密勿　多士宁　晋楚更霸　赵魏困横<br>
假途灭虢　践土会盟　何遵约法　韩弊烦刑<br>
起翦颇牧　用军最精　宣威沙漠　驰誉丹青<br>
九州禹迹　百郡秦并　岳宗泰岱　禅主云亭<br>
雁门紫塞　鸡田赤城　昆池碣石　巨野洞庭<br>
旷远绵邈　岩岫杳冥　治本于农　务资稼穑<br>
m载南亩　我艺黍稷　税熟贡新　劝赏黜陟<br>
孟轲敦素　史鱼秉直　庶几中庸　劳谦谨敕<br>
聆音察理　鉴貌辨色　贻厥嘉猷　勉其祗植<br>
省躬讥诫　宠增抗极　殆辱近耻　林皋幸即<br>
两疏见机　解组谁逼　索居闲处　沉默寂寥<br>
求古寻论　散虑逍遥　欣奏累遣　戚谢欢招<br>
渠荷的历　园莽抽条　枇杷晚翠　梧桐蚤凋<br>
陈根委翳　落叶飘摇　游d独运　凌摩绛霄<br>
耽读玩市　寓目囊箱　易攸畏　属耳垣墙<br>
具膳餐饭　适口充肠　饱饫烹宰　饥厌糟糠<br>
亲戚故旧　老少异粮　妾御绩纺　侍巾帷房<br>
纨扇圆e　银烛炜煌　昼眠夕寐　蓝笋象床<br>
弦歌酒宴　接杯举觞　矫手顿足　悦豫且康<br>
嫡后嗣续　祭祀A尝　稽颡再拜　悚惧恐惶<br>
笺牒简要　顾答审详　骸垢想浴　执热愿凉<br>
驴骡犊特　骇跃超骧　诛斩贼盗　捕获叛亡<br>
布射僚丸　嵇琴阮啸　恬笔伦纸　钧巧任钓<br>
释纷利俗　p皆佳妙　毛施淑姿　工颦妍笑<br>
年矢每催　曦晖朗曜　璇玑悬斡　晦魄环照<br>
指薪修祜　永绥吉劭　矩步引领　俯仰廊庙<br>
束带矜庄　徘徊瞻眺　孤陋寡闻　愚蒙等诮<br>
谓语助者　焉哉乎也</center><br>
<p style="font-size=9pt; color:#808080;">　　【按】《千字文》实录九百九十四个汉字，重字凡六，以汉语拼音为序列于下：<br>
　　　　　“发”：周发殷汤；盖此身发<br>
　　　　　“巨”：剑号巨阙；巨野洞庭<br>
　　　　　“昆”：玉出昆冈；昆池碣石<br>
　　　　　“戚”：戚谢欢招；亲戚故旧<br>
　　　　　“云”：云腾致雨；禅主云亭<br>
　　　　　“资”：资父事君；务资稼穑<br>
　　【酢Qing，凉。<br>
　　【】Pan，溪，太公垂钓处。<br>
　　【V】Yi，治理，安定。<br>
　　【】Shi，放置；又同“实”。<br>
　　【m】Chu，开始；Ti，同“倜”于词“倜傥”。<br>
　　【d】Kun，d鸡，古书上指象鹤的一种鸟。<br>
　　【】You，古时一种轻便车。<br>
　　【e】Jie，“洁”之书面语；Xie，量度，长度。<br>
　　【A】Zheng，众多。<br>
　　【p】Bing，“并”异体字之一。<br>
</p>
        </p>
    

<p align="right"><a href="#ismenu">回到菜单</a></p>
<hr>
<br>
    
        <p style="font-size=20pt; color:#FF0000;" align="center"><a name="item5"><br>增广贤文(佚名)</a></p><p>
<center>昔时贤文，诲汝谆谆，集韵增文，多见多闻。<br>
观今宜鉴古，无古不成今。<br>
知己知彼，将心比心。<br>
酒逢知己饮，诗向会人吟。<br>
相识满天下，知心能几人。<br>
相逢好似初相识，到老终无怨恨心。<br>
近水知鱼性，近山识鸟音。<br>
易涨易退山溪水，易反易覆小人心。<br>
运去金成铁，时来铁似金，读书须用意，一字值千金。<br>
逢人且说三分话，未可全抛一片心。<br>
有意栽花花不发，无心插柳柳成阴。<br>
画虎画皮难画骨，知人知面不知心。<br>
钱财如粪土，仁义值千金。<br>
流水下滩非有意，白云出岫本无心。<br>
当时若不登高望，谁信东流海洋深。<br>
路遥知马力，事久见人心。<br>
两人一般心，无钱堪买金，一人一般心，有钱难买针。<br>
相见易得好，久住难为人。<br>
马行无力皆因瘦，人不风流只为贫。<br>
饶人不是痴汉，痴汉不会饶人。<br>
是亲不是亲，非亲却是亲。<br>
美不美，乡中水，亲不亲，故乡人。<br>
莺花犹怕春光老，岂可教人枉度春。<br>
相逢不饮空归去，洞口桃花也笑人。<br>
红粉佳人休使老，风流浪子莫教贫。<br>
在家不会迎宾客，出外方知少主人。<br>
黄金无假，阿魏无真。<br>
客来主不顾，应恐是痴人。<br>
贫居闹市无人问，富在深山有远亲。<br>
谁人背后无人说，哪个人前不说人。<br>
有钱道真语，无钱语不真。<br>
不信但看筵中酒，杯杯先劝有钱人。<br>
闹里有钱，静处安身。<br>
来如风雨，去似微尘。<br>
长江后浪推前浪，世上新人赶旧人。<br>
近水楼台先得月，向阳花木早逢春。<br>
莫道君行早，更有早行人。<br>
莫信直中直，须防仁不仁。<br>
山中有直树，世上无直人。<br>
自恨枝无叶，莫怨太阳偏。<br>
大家都是命，半点不由人。<br>
一年之计在于春，一日之计在于寅，一家之计在于和，一生之计在于勤。<br>
责人之心责己，恕己之心恕人。<br>
守口如瓶，防意如城。<br>
宁可人负我，切莫我负人。<br>
再三须慎意，第一莫欺心。<br>
虎生犹可近，人熟不堪亲。<br>
来说是非者，便是是非人。<br>
远水难救近火，远亲不如近邻。<br>
有茶有酒多兄弟，急难何曾见一人。<br>
人情似纸张张薄，世事如棋局局新。<br>
山中也有千年树，世上难逢百岁人。<br>
力微休负重，言轻莫劝人。<br>
无钱休入众，遭难莫寻亲。<br>
平生莫作皱眉事，世上应无切齿人。<br>
士者国之宝，儒为席上珍。<br>
若要断酒法，醒眼看醉人。<br>
求人须求大丈夫，济人须济急时无。<br>
渴时一滴如甘露，醉后添杯不如无。<br>
久住令人贱，频来亲也疏。<br>
酒中不语真君子，财上分明大丈夫。<br>
出家如初，成佛有余。<br>
积金千两，不如明解经书。<br>
养子不教如养驴，养女不教如养猪。<br>
有田不耕仓廪虚，有书不读子孙愚。<br>
仓廪虚兮岁月乏，子孙愚兮礼义疏。<br>
同君一席话，胜读十年书。<br>
人不通今古，马牛如襟裾。<br>
茫茫四海人无数，哪个男儿是丈夫。<br>
白酒酿成缘好客，黄金散尽为收书。<br>
救人一命，胜造七级浮屠。<br>
城门失火，殃及池鱼。<br>
庭前生瑞草，好事不如无。<br>
欲求生富贵，须下死工夫。<br>
百年成之不足，一旦败之有余。<br>
人心似铁，官法如炉。<br>
善化不足，恶化有余。<br>
水太清则无鱼，人至察则无徒。<br>
知者减半，省者全无。<br>
在家由父，出家从夫。<br>
痴人畏妇，贤女敬夫。<br>
是非终日有，不听自然无。<br>
宁可正而不足，不可邪而有余。<br>
宁可信其有，不可信其无。<br>
竹篱茅舍风光好，道院僧堂终不如。<br>
命里有时终须有，命里无时莫强求。<br>
道院迎仙客，书堂隐相儒。<br>
庭栽栖凤竹，池养化龙鱼。<br>
结交须胜己，似我不如无。<br>
但看三五日，相见不如初。<br>
人情似水分高下，世事如云任卷舒。<br>
会说说都是，不会说无礼。<br>
磨刀恨不利，刀利伤人指。<br>
求财恨不得，财多害自己。<br>
知足常足，终身不辱。<br>
知止常止，终身不耻。<br>
有福伤财，无福伤己。<br>
差之毫厘，失之千里。<br>
若登高必自卑，若涉远必自迩。<br>
三思而行，再思可矣。<br>
使口不如自走，求人不如求己。<br>
小时是兄弟，长大各乡里。<br>
妒财莫妒食，怨生莫怨死。<br>
人见白头嗔，我见白头喜。<br>
多少少年亡，不到白头死。<br>
墙有逢，壁有耳。<br>
好事不出门，恶事传千里。<br>
贼是小人，知过君子。<br>
君子固穷，小人穷斯滥也。<br>
贫穷自在，富贵多忧。<br>
不以我为德，反以我为仇。<br>
宁向直中取，不可曲中求。<br>
人无远虑，必有近忧。<br>
知我者为我心忧，不知我者谓我何求。<br>
晴天不肯去，只待雨淋头。<br>
成事莫说，覆水难收。<br>
是非只为多开口，烦恼皆因强出头。<br>
忍得一时之气，免得百日之忧。<br>
近来学得乌龟法，得缩头时且缩头。<br>
惧法朝朝乐，欺公日日忧。<br>
人生一世，草生一春。<br>
黑发不知勤学早，看看又是白头翁。<br>
月到十五光明少，人到中年万事休。<br>
儿孙自有儿孙福，莫为儿孙作马牛。<br>
人生不满百，常怀千岁忧。<br>
今朝有酒今朝醉，明日愁来明日忧。<br>
路逢险处难回避，事到头来不自由。<br>
药能医假病，酒不解真愁。<br>
人贫不语，水平不流。<br>
一家有女百家求，一马不行百马忧。<br>
有花方酌酒，无月不登楼。<br>
三杯通大道，一醉解千愁。<br>
深山毕竟藏猛虎，大海终须纳细流。<br>
惜花须检点，爱月不梳头。<br>
大抵选他肌骨好，不擦红粉也风流。<br>
受恩深处宜先退，得意浓时便可休。<br>
莫待是非来入耳，从前恩爱反为仇。<br>
留得五湖明月在，不愁无处下金钩。<br>
休别有鱼处，莫恋浅滩头。<br>
去时终须去，再三留不住。<br>
忍一句，息一怒，饶一着，退一步。<br>
三十不豪，四十不富，五十将来寻死路。<br>
生不论魂，死不认尸。<br>
父母恩深终有别，夫妻义重也分离。<br>
人生似鸟同林宿，大限来时各自飞。<br>
人善被人欺，马善被人骑。<br>
人无横财不富，马无野草不肥。<br>
人恶人怕天不怕，人善人欺天不欺。<br>
善恶到头终有报，只争来早与来迟。<br>
黄河尚有澄清日，岂可人无得运时。<br>
得宠思辱，安居虑危。<br>
念念有如临敌日，心心常似过桥时。<br>
英雄行险道，富贵似花枝。<br>
人情莫道春光好，只怕秋来有冷时。<br>
送君千里，终须一别。<br>
但将冷眼看螃蟹，看你横行到几时。<br>
见事莫说，问事不知。<br>
闲事休管，无事早归。<br>
假缎染就真红色，也被旁人说是非。<br>
善事可作，恶事莫为。<br>
许人一物，千金不移。<br>
龙生龙子，虎生豹儿。<br>
龙游浅水遭虾戏，虎落平阳被犬欺。<br>
一举首登龙虎榜，十年身到风凰池。<br>
十年窗下无人问，一举成名天下知。<br>
酒债寻常行处有，人生七十古来稀。<br>
养儿待老，积谷防饥。<br>
鸡豚狗彘之畜，无失其时。<br>
数家之口，可以无饥矣。<br>
常将有日思无日，莫把无时当有时。<br>
时来风送腾王阁，运去雷轰荐福碑。<br>
入门休问荣枯事，观看容颜便得知。<br>
官清书吏瘦，神灵庙祝肥。<br>
息却雷霆之怒，罢却虎狼之威。<br>
饶人算人之本，输人算人之机。<br>
好言难得，恶语易施。<br>
一言既出，驷马难追。<br>
道吾好者是吾贼，道吾恶者是吾师。<br>
路逢侠客须呈剑，不是才人莫献诗。<br>
三人同行，必有我师，择其善者而从之，其不善者而改之。<br>
少壮不努力，老大徒悲伤。<br>
人有善愿，天必佑之。<br>
莫饮卯时酒，昏昏醉到酉。<br>
莫骂酉时妻，一夜受孤凄。<br>
种麻得麻，种豆得豆。<br>
天眼恢恢，疏而不漏。<br>
见官莫向前，做客莫在后。<br>
宁添一斗，莫添一口。<br>
螳螂捕蝉，岂知黄雀在后。<br>
不求金玉重重贵，但愿儿孙个个贤。<br>
一日夫妻，百世姻缘。<br>
百世修来同船渡，千世修来共枕眠。<br>
杀人一万，自损三千。<br>
伤人一语，利如刀割。<br>
枯木逢春犹再发，人无两度再少年。<br>
未晚先投宿，鸡鸣早看天。<br>
将相胸前堪走马，公候肚里好撑船。<br>
富人思来年，穷人思眼前。<br>
世上若要人情好，赊去物件莫取钱。<br>
死生有命，富贵在天。<br>
击石原有火，不击乃无烟。<br>
为学始知道，不学亦徒然。<br>
莫笑他人老，终须还到老。<br>
但能依本分，终须无烦恼。<br>
君子爱财，取之有道。<br>
贞妇爱色，纳之以礼。<br>
善有善报，恶有恶报。<br>
不是不报，日子不到。<br>
人而无信，不知其可也。<br>
一人道好，千人传实。<br>
凡事要好，须问三老。<br>
若争小可，便失大道。<br>
年年防饥，夜夜防盗。<br>
学者如禾如稻，不学者如蒿如草。<br>
遇饮酒时须饮酒，得高歌处且高歌。<br>
因风吹火，用力不多。<br>
不因渔父引，怎得见波涛。<br>
无求到处人情好，不饮从他酒价高。<br>
知事少时烦恼少，识人多处是非多。<br>
入山不怕伤人虎，只怕人情两面刀。<br>
强中更有强中手，恶人须用恶人磨。<br>
会使不在家豪富，风流不用着衣多。<br>
光阴似箭，日月如梭。<br>
天时不如地利，地利不如人和。<br>
黄金未为贵，安乐值钱多。<br>
世上万般皆下品，思量唯有读书高。<br>
世间好语书说尽，天下名山僧占多。<br>
为善最乐，为恶难逃。<br>
羊有跪乳之恩，鸦有反哺之义。<br>
你急他未急，人闲心不闲。<br>
隐恶扬善，执其两端。<br>
妻贤夫祸少，子孝父心宽。<br>
既坠釜甑，反顾无益。<br>
翻覆之水，收之实难。<br>
人生知足何时足，人老偷闲且是闲。<br>
但有绿杨堪系马，处处有路透长安。<br>
见者易，学者难。<br>
莫将容易得，便作等闲看。<br>
用心计较般般错，退步思量事事难。<br>
道路各别，养家一般。<br>
从俭入奢易，从奢入俭难。<br>
知音说与知音听，不是知音莫与弹。<br>
点石化为金，人心犹未足。<br>
信了肚，卖了屋。<br>
他人观花，不涉你目。<br>
他人碌碌，不涉你足。<br>
谁人不爱子孙贤，谁人不爱千钟粟。<br>
莫把真心空计较，五行不是这题目。<br>
与人不和，劝人养鹅。<br>
与人不睦，劝人架屋。<br>
但行好事，莫问前程。<br>
河狭水急，人急计生。<br>
明知山有虎，莫向虎山行。<br>
路不行不到，事不为不成。<br>
人不劝不善，钟不打不鸣。<br>
无钱方断酒，临老始看经。<br>
点塔七层，不如暗处一灯。<br>
万事劝人休瞒昧，举头三尺有神明。<br>
但存方寸土，留与子孙耕。<br>
灭却心头火，剔起佛前灯。<br>
惺惺常不足，懵懵作公卿。<br>
众星朗朗，不如孤月独明。<br>
兄弟相害，不如自生。<br>
合理可作，小利莫争。<br>
牡丹花好空入目，枣花虽小结实成。<br>
欺老莫欺小，欺人心不明。<br>
随分耕锄收地利，他时饱满谢苍天。<br>
得忍且忍，得耐且耐。<br>
不忍不耐，小事成大。<br>
相论逞英雄，家计渐渐退。<br>
贤妇令夫贵，恶妇令夫败。<br>
一人有庆，兆民咸赖。<br>
人老心未老，人穷志莫穷。<br>
人无千日好，花无百日红。<br>
杀人可恕，情理难容。<br>
乍富不知新受用，乍贫难改旧家风。<br>
座上客常满，樽中酒不空。<br>
屋漏更遭连年雨，行船又遇打头风。<br>
笋因落箨方成竹，鱼为奔波始化龙。<br>
记得少年骑竹马，看看又是白头翁。<br>
礼义生于富足，盗贼出于贫穷。<br>
天上众星皆拱北，世间无水不朝东。<br>
君子安平，达人知命。<br>
忠言逆耳利于行，良药苦口利于病。<br>
顺天者存，逆天者亡。<br>
人为财死，鸟为食亡。<br>
夫妻相合好，琴瑟与笙簧。<br>
有儿贫不久，无子富不长。<br>
善必寿老，恶必早亡。<br>
爽口食多偏作药，快心事过恐生殃。<br>
富贵定要安本分，贫穷不必枉思量。<br>
画水无风空作浪，绣花虽好不闻香。<br>
贪他一斗米，失却半年粮。<br>
争他一脚豚，反失一肘羊。<br>
龙归晚洞云犹湿，麝过春山草木香。<br>
平生只会量人短，何不回头把自量。<br>
见善如不及，见恶如探汤。<br>
人贫志短，马瘦毛长。<br>
自家心里急，他人未知忙。<br>
贫无达士将金赠，病有高人说药方。<br>
触来莫与说，事过心清凉。<br>
秋至满山多秀色，春来无处不花香。<br>
凡人不可貌相，海水不可斗量。<br>
清清之水，为土所防。<br>
济济之士，为酒所伤。<br>
蒿草之下，或有兰香。<br>
茅茨之屋，或有侯王。<br>
无限朱门生饿殍，几多白屋出卿。<br>
醉后乾坤大，壶中日月长。<br>
万事皆已定，浮生空白茫。<br>
千里送毫毛，礼轻仁义重。<br>
一人传虚，百人传实。<br>
世事明如镜，前程暗似漆。<br>
光阴黄金难买，一世如驹过隙。<br>
良田万倾，日食一升。<br>
大厦千间，夜眠八尺。<br>
千经万典，孝义为先。<br>
一字入公门，九牛拖不出。<br>
衙门八字开，有理无钱莫进来。<br>
富从升合起，贫因不算来。<br>
家中无才子，官从何处来。<br>
万事不由人计较，一生都是命安排。<br>
急行慢行，前程只有多少路。<br>
人间私语，天闻若雷。<br>
暗室亏心，神目如电。<br>
一毫之恶，劝人莫作。<br>
一毫之善，与人方便。<br>
欺人是祸，饶人是福。<br>
天眼恢恢，报应甚速。<br>
圣贤言语，神钦鬼伏。<br>
人各有心，心各有见。<br>
口说不如身逢，耳闻不如目见。<br>
养军千日，用在一朝。<br>
国清才子贵，家富小儿骄。<br>
利刀割体痕易合，恶语伤人恨不消。<br>
公道世间唯白发，贵人头上不曾饶。<br>
有钱堪出众，无衣懒出门。<br>
为官须作相，及第必争先。<br>
苗从地发，树向枝分。<br>
父子和而家不退，兄弟和而家不分。<br>
官有正条，民有和约。<br>
闲时不烧香，急时抱佛脚。<br>
幸生太平无事日，恐逢年老不多时。<br>
国乱思良将，家贫思贤妻。<br>
池塘积水须防旱，田地勤耕足养家。<br>
根深不怕风摇动，树正无愁月影斜。<br>
奉劝君子，各宜守己。<br>
只此呈式，万无一失。</center><br>
        </p>
    

<p align="right"><a href="#ismenu">回到菜单</a></p>
<hr>
<br>
    
        <p style="font-size=20pt; color:#FF0000;" align="center"><a name="item6"><br>重订增广(清朝・周希陶)</a></p><p>
<p style="font-size=9pt; color:#808080;">　　古圣贤千言万语，无非教人为善而耳。然与流俗人言，文言之不解，又俗言以晓之；直言之不受，又婉言以通之；且善言之不入，又法言以儆之，世之人安得有得意忘言者与之言哉。至若不屑之教，微已，抑又苦已。《增广》之集，非由是与。其次以韵者，非无谓也。盖声音之道貌岸然，与性情通。故闻呦呦之韵，鹿且呼群；听嘤嘤之韵，鸟犹求友。况人为万物之灵，入于耳，必动于心，将和其声，以鸣国家之盛，未始非韵语引人入胜之一证也。若《三字经》、《百家姓》、《千字文》、三百篇《诗》，皆有韵，试讽咏之，何如。今年内周子希陶，本老学究。课读之馀，集古今名言正论，将增广而参订之。有文言，有俗言，有直言，有婉言，有善恶言、勉戒言、在家出家言，复有仕宦治世言，隐逸出世言，士农工商，无一不备。理切身心，韵分次第，略备稽考，微加音解，诚善本也。释子云峰，玉成其美，捐资寿梓。是二子，殆深虑乎世道人心而为之者。可与流俗言，又不仅与流俗言。<br>
　　昔舜好问，而好察迩言，盖言以明道，未可以其近而忽之也。夫以大舜之智，犹以察焉，而言浅意深，确中人情，虽迩言，而持己接物之道存焉。但其间多有语病，如“欺老莫欺少”、“红粉佳人休便老，风流浪子莫教贫”之类，余窃弃之，补以经传格言之简易者，次以平上去入四韵，略加音注释典，以便俗学。夫人莫不欲保身家也，保身家惟读书为最，而读书又以体行为贵。资质钝者，既不能究四子、六经之奥，若于《小学》外兼读此书，体而行之，纵不能升堂入室，亦不失为克家之令子，里党之正人。而风俗益臻于淳美，非特一身一家已也。苟不量子弟之智愚贤否，而徒浮慕经典，岂数载占毕，遂能窥其美富哉。一旦半途而废，未有不尽弃其前功者。种五谷不熟，不如荑稗之为愈也。是可为苗而不秀、秀而不实者告。(同治八年已巳冬南至日，希陶山人识于晚香书屋)<br>
</p>
　　昔时贤文，诲汝谆谆，集韵增广，多见多闻。观今宜鉴古，无古不成今。贤乃国之宝，儒为席上珍。农工与商贾，皆宜敦五伦。孝弟为先务，本立而道生。 尊师以重道，爱众而亲仁。钱财如粪土，仁义值千金。作事须循，天理出言要顺人心。心术不可得罪于天地，言行要留好样与儿孙。处富贵地，要矜怜贫贱的痛痒；当少壮时，须体念衰老的酸辛。孝当竭力，非徒养身。鸦有么哺之孝，羊知跑乳之恩。岂无远道思亲泪，不及高堂念子心。爱日以承欢，莫待丁兰刻木祀；椎牛而祭墓，不如鸡豚逮亲存。兄弟相害，不如友生；外御其侮，莫如兄弟。有酒有肉多兄弟，急难何曾见一人。一回相见一回老，能得几时为弟兄。父子和而家不败，兄弟和而家不分，乡党和而争讼息，夫妇和而家道兴。祗缘花底莺声巧，遂使天边雁影分。诸恶莫作，众善奉行。知已知彼，将心比心。责人之心责已，爱已之心爱人。再三须慎意，第一莫欺心。宁可人负我，切莫我负人。贪爱沉溺即苦海，利欲炽然是火坑。随时莫起趋时念，脱俗休存矫俗心。横逆困穷，直从起处讨由来，则怨尤自息；功名富贵，还向灭时观究竟，则贪恋自轻。昼坐惜阴，夜坐惜灯。读书须用意，一字值千金。酒逢知已饮，诗向会人吟。相识满天下，知心能几人。相逢好似初相识，到老终无怨恨心。平生不作皱眉事，世上应无切齿人。栖迟蓬户，耳目虽拘而神情自旷；结纳山翁，仪文虽略而意念常真。萤仅自照，雁不孤行。苗从蒂发，藕由莲生。近水知鱼性，近山识鸟音。路遥知马力，事久见人心。运去金成铁，时来铁似金。马行无力皆因瘦，人不风流只为贫。近水楼台先得月，向阳花木早逢春。饶人不是痴汉，痴汉不会饶。不说自己桶索短，但怨人家箍井深。美不美乡中水，亲不亲故乡人。割不断的亲，离不开的邻。相见易得好，久住难为人。客来主不顾，应恐是痴人。在家不会迎宾客，出路方知少主人。群居守口，独坐防心。志从肥甘丧，心以淡泊明。有钱堪出众，遭难莫寻亲。远水难救近火，远亲不如近邻。两人一般心，有钱堪买金；一人一般心，无钱堪买针。力微休负重，言轻莫劝人。听话如尝汤，交财始见心。易涨易退山溪水，易反易覆小人心。画虎难画皮难画骨，知人知面不知心。谁人背后无人说，哪个人前不说人。但行好事，莫问前程。钝鸟先飞，大器晚成。千里不欺孤，独木不成林。贫居闹市无人问，富在深山有远亲。人情似纸张张薄，世事如棋局局新。世人结交须黄金，黄金不多交不深，纵令然诺暂相许，终是悠悠行路心。当局者昧，旁观者明。河狭水急，人急计生。饱暖思淫逸，饥寒起盗心。飞蛾扑灯甘就镬，春蚕作茧自缠身。江中后浪催前浪，世上新人赶旧人。人生一世，草生一春。来如风雨，去似微尘。闹里有钱，静处安身。明知山有虎，莫向虎山行。莺花犹怕风光老，岂可教人枉度春。相逢不饮空归去，洞口桃花也笑人。昨日花开今日谢，百年人有万年心。北邙荒冢无贫富，玉垒浮云变古今。悻名无德非佳兆，乱世多财是祸根。世事茫茫难自料，清风明月冷看人。劝君莫作守财虏，死去何曾带一文。血肉身躯且归泡影，何论影外之影；山河大地尚属微尘，而沉尘中之尘。速效莫求，小利莫争。名高妒起，宠极谤生。众怒难犯，专欲难成。物极必反，器满则倾。欲知三叉路，须问去来人。三十年前人寻病，三十年后病寻人。大富由命，小富由勤。自恨枝无叶，莫谓日无阴。一年之计在于春，一日之计在于寅，一家之计在于和，一生之计在于勤。择婿观头角，娶女访幽贞。大抵取他根骨好，富贵贫贱非所论。无限朱门生饿殍，几多白屋出公卿。凌云甲第更新主，胜概名园非旧人。众口难辩，孤掌难鸣。当场不战，过后兴兵。一肥遮百丑，四两拨千斤。无病休嫌瘦，身安莫怨贫。岂能尽如人意，但求不愧我心。雨露不滋无本草，混财不富命穷人。慢藏诲盗，冶容诲淫。偏听则暗，兼听则明。耳闻是虚，眼见是实。一犬吠影，百犬吠声。莫信直中直，须防仁不仁。虎生犹可近，人毒不堪亲。来说是非者，便是是非人。世路由他险，居心任我平。惺惺常不足，懵懵作公卿。遍身绮罗者，不是养蚕人。毋私小惠而伤大体，毋借公论而快私情。毋以已长而形人之短，毋因已拙而忌人之能。勿恃势力而凌逼孤寡，勿贪口腹而恣杀牲禽。倚势凌人，势败人凌我；穷巷追狗，巷穷狗咬人。见色而起淫心，报在妻女；匿怨而用暗箭，祸延子孙。先到为君，后到为臣。莫道君行早，更有早行人。灭却心头火，剔起佛前灯。平日不作亏心事，半夜敲门心不惊。牡丹花好空入目，枣花虽小结实成。众星朗朗，不如孤月独照；照塔层层，不如暗处一灯。鼓打千椎，不如雷轰一声；良田进百亩，不如薄技随身。富厚福泽，不过厚吾之生；贫贱忧戚，乃是玉汝于成。命薄福浅，树大根深。非上上智，无了了心。护疾忌医，掩耳盗铃。烈士让千乘，贪夫争一文。气是无明火，忍是敌灾星。但存方寸地，留与子孙耕。万事劝人休瞒昧，举头三尺有神明。为恶畏人知，恶中犹有善路；为善急人知，善处即是恶根。贫贱骄人，虽涉虚矫，还有几分侠气；奸雄欺世，纵似挥霍，全没半点真心。扫地红尘飞，才著工夫便起障；开窗日月进，能通灵窍自生明。发念处即遏三大欲，到头时方全一点真。守分安命，趋吉避凶。识真方知假，无奸不显忠。人无千日好，花无百日红。人老心不老，人穷志不穷。座上客常满，杯中酒不空。礼义兴于富足，盗贼出于贫穷。乍富不知新受用，乍贫难改旧家风。天上有星揩拱北，世间无水不朝东。白发不随人老去，转眼又是白头翁。屋漏更遭连夜雨，船慢又被打头风。笋因落箨方成竹，鱼为奔波始化龙。汝惟不矜，天下莫与汝争能；汝惟不伐，天下莫与汝争功。明不伤察，直不过矫。仁能善断，清能有容。不尽人之欢，不竭人之忠。不自是而露才，不轻试以悻功。受享不逾分外，修持不减分中。待人无半毫诈伪欺隐，处事只一味镇定从穷容。肝肠煦若春风，虽囊乏一文，还怜茕独；气骨清如秋水，纵家徒四壁，终傲王公。急行缓行，前程只有许多路；逆取顺取，到头总是一场空。<br>
　　生不认魂，死不认尸。好言难得，恶语易施。美玉可沽，善贾且待；瓦甑既堕，反顾何为。英雄行险道，富贵似花枝。人情莫道春光好，只怕秋来有冷时。父母恩深终有别，夫妻义重也分离。人生似鸟同林宿，大限来时各自飞。早把甘旨勤奉养，夕阳光景不多时。人善被人欺，马善被人骑。人恶人怕天不怕，人善人欺天不欺。善恶到头终有报，只争来早与来迟。龙游浅水遭虾戏，虎落平阳被犬欺。但将冷眼观螃蟹，你横行到几时。黄河尚有澄清日，岂有人无得运时。十年窗下无人识，一举成名天下知。燕雀那知鸿鹄志，虎狼岂被犬羊欺。事业文章，随身消毁，而精神万古不灭；功名富贵，逐世转移，而气节千载如斯。得宠思辱，居安思危。国乱思良相，家贫思良妻。荣宠旁边辱等待，贫贱背后福跟随。成名每在穷苦日，败事多因得意时。声妓晚景从良，半世烟花无碍；贞妇白头失守，一生之清苦俱非。闲事休管，无事早归。假饶染就真红色，也被旁人说是非。常将酒钥开眉锁，莫把心机织鬓丝。为人莫作千年计，三十河东四十西。秋虫春鸟，共畅天机，何必浪生悲喜；老树新花，同含生意，胡为妄别妍媸。许人一物，千金不移。一言既出，驷马难追。鄙啬之极，必生奢男；厚德之至，定产佳儿。日勤三省，夜惕四知。博学而笃志，切问而近思。少年不努力，老大徒伤悲。惜钱休教子，护短莫从师。须知孺子可教，勿谓童子何知。一举首登龙虎榜，十年身到凤凰池。进德修业，要个木石的念头，若稍涉矜夸，便趋欲境；济世经邦，要段云水的趣味，若一有贪恋，便堕危机。官清书吏瘦，神灵庙祝肥。若要人不知，除非已莫为。静坐常思已过，闲谈莫论人非。友如作画须求淡，邻有淳风不攘鸡。小窗莫听黄鹂语，踏破荆花满院飞。平生最爱鱼无舌，游遍江湖少是非。无事常如有事时提防，才可以弥意外之危。三人同行，必有我师。择其善着而从，其不善者改之。养心莫善于寡欲，无恒不可作巫医。狎昵恶少，久必受其累；屈志老成，急则可相依。心口如一，童叟无欺。人有善念，天必佑之。过则无惮改，独则毋自欺。道吾好者是吾贼，道吾恶者是吾师。入观庭户知勤惰，一出茶汤便见妻。父老奔驰无孝子，要知贤母儿衣。入门休问荣枯事，观看容颜便得知。养儿代老，积谷防饥。常将有日思无日，莫待无时想有时。守己不贪终是稳，利人所有定遭亏。美酒饮当微醉候，好花看到半开时。当路莫栽荆棘树，他年免挂子孙衣。望于天，必思己所为；望于人，必思己的施。贪了牲禽的滋益，必招性分的损；占了人事的便宜，必受天道的亏。<br>
　　出家如初，成佛有馀。三心一净，四相俱无。著意于无，即是有根未斩；著心于静，便为动芽未锄。鹬蚌相持，渔人得利。城门失火，殃及池鱼。人留而无信，百事皆虚。言称圣贤，心类穿窬。学不尚实行，马牛而襟裾。欲求生富贵，须下苦工夫。既耕亦已种，时还读我书。结交须胜已，似我不如无。渴一滴如甘露，醉后添怀不如无。作事惟求心可以，待人先看我何如。时害人之心不可有，防人之心不可无。酒中不语真君子，财上分明大丈夫。白酒酿成缘好客，黄金散尽为收书。竹篱茅舍风光好，道院僧房总不如。炮凤烹龙，放箸时与盐齑无异；悬金佩玉，成灰处于瓦砾何殊。先达笑弹冠，休向侯门轻束带；相知犹按剑，莫从世路暗投珠。厚时说尽知心，恐妨薄后发向侯门轻束带；相知犹按剑，莫从世路暗投珠。厚时说尽知心，恐妨薄后发泄。少年不节嗜欲，每致中道而殂。水至清，则无鱼；人至察，则无徒。痴人畏妇，贤女敬念重，兄弟之情疏。宁可正而不足，不可斜而有夫。妻财之馀。认真还自在，作假费工夫。是非朝朝有，不听自然无。久住令人贱，频来亲也疏。但看三五日，相见不如初。人情似水分高下，世事如云任卷舒。百年成之不足，一旦坏之有馀。训子须从胎教始，端蒙必自《小学》初。养子不教如养驴，养女不教如养猪。有田不耕仓廪虚，有书不读子孙愚。仓廪虚兮岁月乏，子孙愚兮礼义疏。茫茫四海人无数，那个男儿是丈夫。要好儿孙须积德，欲高门第快读书。救人一命，胜造七级浮图；积金千两，不如一解经书。静中观物动，闲处看人忙，才得超尘脱俗的趣味；忙处会偷闲，闲中能取静，便是安身立命的工夫。子教婴孩，妇教初来。内要伶俐，外要痴呆。聪明逞尽，惹祸招灾。能让终有益，忍气免伤财。富从升合起，贫因不算来。暗中休使箭，乖里放些呆。衙门八字开，有理无钱莫进来。天灾不有时，谁家挂得免字牌。用人不宜刻，刻则思效者去；交友不宜滥，滥则贡谀者来。财是怨府，贪为祸胎。乐不可极，乐极生哀；欲不可纵，纵欲成灾。百年容易过，青春不再来。欲寡精神爽，思多血气衰。一头白发催将去，万两黄金买不回。略尝辛苦方为福，不作聪明便是才。终身疾病，恒从新婚造起；盖世勋猷，多是老成建来。<br>
　　见者易，学者难。莫将容易得，便作等闲看。万恶淫为首，百善孝为先。妻贤夫祸少，子孝父心宽。事亲须当养电，爱子勿令偷安。不求金玉重重贵，但愿儿孙个个贤。却愁前面无多路，及早承欢向膝前。祭而丰不如养之厚；悔之晚何若谨于前。花逞春光，一番雨一番风，催归尘土；竹坚雅操，几朝霜几朝雪，傲就琅\。言顾行，行顾言。为事在人，成事在天。伤人一语，痛如刀割。杀人一万，自损三千。击石原有火，逢仇莫结冤。有容德乃大，无欲心自闲。瓜田不纳履，李下不整冠。误处皆缘不学，强作乃成自然。将相顶头堪走马，公候肚内好撑船。贫不卖书留子读，老犹栽竹与人看。不作风波于世上，但留清白在人间。勿因群疑而阴独见，勿任已意而废人言。路逢险处，为人辟一步周行，便觉天宽地阔；遇到穷时，使我留三分抚恤，自然理顺情安。事有急之不白者，宽之或自明，勿操急以速其忿；人有切之不从者，纵之或自化，勿操切以益其顽。道路各别，养家一般。逸态闲情，惟期自尚；清标傲骨，不愿人怜。他急我不急，人闲心不闲。富人思来年，贫人顾眼前。忙中多错事，醉吐真言。上山擒虎易，开口告人难。不是撑船手，休要提篙竿。好言一句三冬暖，话不投机六月寒。知音说与知音听，不是知音莫与谈。谗言败坏真君子，美色消磨狂少年。用心计较般般错，退步思量事事难。但有绿杨堪系马，处处有路到长安。人欲从初起处剪除，如斩新刍，工夫极易，若乐其便，而姑为染指，则深入万仞；天理自乍见时充拓，如磨尘镜，光彩渐增，若惮其难，而稍为退步，便远隔千山。风息时，休起浪；岸到处，便离船。隐恶扬善，谨行慎言。自处超然，处人蔼然。得意#然，失意泰然。老当益壮，穷且益坚。榜上名扬，蓬门增色；床头金尽，壮士无颜。由俭入奢易，由奢入俭难。少成若天性，习惯成自然。自奉必须俭约，宴客切勿留连。枯木逢春犹再发，人无两度再少年。少而寡欲颜常好，老不求官梦亦闲。书有未曾经我读，事无不可对人言。兄弟叔侄，须分多润寡；长幼内外，宜法肃词严。一饭一粥，当思来处不易；半丝半缕，恒念物力维艰。人学始知道，不学亦徒然。愚而好自用，贱而好自专。在书真富贵，无事小神仙。出岫孤云，去来一无所系；悬空朗镜，妍丑两不相干。劝君作福便无钱，祸到临头使到临头使万千，善恶关头休错认，一失人身万劫难。积德若为山，九仞头休亏一篑；容人须学海，十分满尚纳百川。为善最乐，为恶难逃。养兵千日，用在一朝。国清才子贵，家富小儿骄。士为知已用，节不岁寒凋。不因渔父引，怎得见波涛。但知口中有剑，不知袖里藏刀。春蚕到死丝方尽，恶语伤人恨难消。入山不怕伤人虎，只怕人情两面刀。世间公道惟白发，贵人头上不曾饶。无求到处人情好，不饮随他酒价高。书画是雅事，一贪痴便成商贾；山林是胜地，一营恋便成市朝。情欲意识属妄心，消杀得妄心尽，而后真心现；矜高倨傲是客气，降伏得客气平，而后正气调。<br>
　　因风吹火，用力不多。光阴似箭，日月如梭。吉人之辞寡，躁人之辞多。黄金未为贵，安乐值钱多。儿孙胜于我，要钱做甚么；儿孙不如我，要钱做甚么。会使不在家豪富，风雅不用著衣多。强中更有强中手，恶人自有恶人磨。知事少时烦恼少，识人多处是非多。世间好语书说尽，天下名山寺占多。各德百年元气厚，读书三代雅人多。上为父母，中为已身，下为儿女，做得清方了却平生事；立上等品，为中等事，享下等福，守得定才是个安乐窝。一念常惺，才避得去神弓鬼矢；纤尘不染，方解得开地网天罗。富贵是无情之物，你看得他重，他害你越大；贫贱是耐久之交，你处得他好，他益你必多。谦恭待人，忠孝传家。不学无术，读书便佳。男以女为室，女以男为家。根深不怕风摇动，表正何愁日影斜。能休尘境为真境，未了僧家是俗家。成家犹如针挑土，败家好似水推沙。池塘积水堪防旱，田地深耕足养家。讲学不尚躬行，为口头禅；立业不思种德，如眼前花。一段不为的气节，是撑天立地之柱石；一点不忍的念头，是生民育物之根芽。早起三光，迟起三慌。顺天者存，逆天者亡。世路风波，炼心之境；人情冷暖，忍性之场。量爽口食多终作疾，快心事过必生殃。汤武以谔谔而昌，桀纣以唯唯而亡。窄气大，发短心长。善必寿考，恶必早亡。与治同道罔不兴，与乱同事罔不亡。富贵定要依本分，贫穷不必枉思量。福不可邀，养喜神以为招福之本；祸不可避，去杀机以为远祸之方。贪他一斗米，失却半年粮；争他一脚豚，反失一肘羊。不贪为宝，两不相伤。画水无风偏作浪，绣花虽好不闻香。贫无达士将金赠，病有高人说药方。三生有幸，一饭不忘。见善如不及，见恶如探汤。隐逸林中无荣辱，道义路上泯炎凉。秋至满山皆秀色，春来无处不花香。恶忌阴，善忌阳。穷灶门，富水缸。家贼难防，偷断屋粮。坐吃如山崩，游嬉则来荒。居身务期质朴，训子要有义方。富若不教子，钱谷必消亡；贵若不教子，衣冠受不长。能师孟母三迁教，定卜燕山五桂芳。国有贤臣安社稷，家无逆子恼爹娘。说话人短，记话人长。平生只会说人短，何不回头把已量。言易招尤，对亲友少说两句；书能化俗，教儿孙多读几行。施惠勿念，受恩莫忘。刻薄成家，理无久享；伦常乖舛，立见消亡。触来莫与说，事过心清凉。君子不可貌相，海水不可斗量。蓬篙之下，或有兰香；茅茨之屋，或有公王。一家饱暖千家怨，万世机谋二世亡。狐眠败砌，兔走荒台，尽是当年歌舞地；露冷黄花，烟迷绿草，悉为旧日争战场。拨开世上尘氛，胸中自无火炎水竞；消去心中鄙吝，眼前时有鸟语花香。<br>
　　贫穷自在，富贵多忧。既往不咎，覆水难收。人无远虑，必有近忧。勿临渴而掘井，宜未雨而绸缪。宁向直中取，不可曲中求。驭横切莫逞气，止谤还要自修。忍得一时之气，免得百日之忧。是非只为多开口，烦恼皆因强出头。酒虽养性还乱性，水能载舟亦覆舟。克已者，触事皆成药石；尤人者，启口即是戈矛。以直报怨，以义解仇。庄敬日强，安肆日偷。惧法朝朝乐，欺公日日忧。晴干不肯去，只待雨淋头。儿孙自有儿孙福，莫与儿孙作马牛。人生七十古来稀，问君还有几春秋？当出力处须出力，得缩头时且缩头。生年不满百，常怀千岁忧。逢桥须下马，有路莫登舟。路逢险处须当避，事到头来不自由。吴宫花草埋幽径，晋代衣冠成古丘。功名富贵若长在，汉水亦应西北流。青冢草深，万念尽同灰冷；黄梁梦觉，一身都似浮云。人平不语，水平不流。便宜莫买，浪荡莫收。不以我为德，反以我为仇。有花方酌酒，无月不登楼。人有三句硬话，树有三尺绵头。一家养女百家求，一马行百马忧。深山毕竟藏猛虎，大海终须纳细流。到此如穷千里目，谁知才上一层楼。欲知世事须尝胆，会尽人情暗点头。受恩深处宜先退，得意浓时便可休。莫待是非来入耳，从前恩爱反为仇。贫家光扫地，贫女净梳头，景色虽不丽，气度自优游。器具质而洁，瓦缶胜金玉；饮食约而精，园蔬愈珍馐。无益世言休著口，不干已事少当头。留得五湖明月在，不愁无处下金钩。休向君子诌媚，君子原无私惠；休与小人为仇，小人自有对头。名利是缰锁，牵缠时，逆则生憎，顺则生爱；富贵如浮云，觑破了，得亦不喜，失亦不忧。<br>
<center>上韵</center><br>
　　若登高，必自卑；若涉远，必自迩。磨刀恨不利，刀利伤人指；求财恨不多，财多终累已。有福伤财，无福伤已。病加于小愈，孝衰于妻子。居视其所亲，达视其所举，富视其所不为，贫视其所不取。知足常足，终身不辱；知止常止，终身不耻。君子爱财，取之有道；小人放利，不顾天理。悖入亦悖出，害人终害已。人非善不交，物非义不取。身欲出樊笼外，心要在腔子里。勿偏信而为奸所欺，勿自任而为气所使。差之毫厘，谬以千里。使口不如自走，求不如求已。为富兼为仁，愿生愿死。人见白头嗔，我见白头喜。多少少年亡，不到白头死。贼是小人，智过君子。君子固穷，小人穷斯滥矣。壁有缝，墙有耳。好事不出门，恶事传千里。之子不称服，奉身好华侈，虽得市童怜，还为识者鄙。天下无不是底父母，世间最难得者兄弟。青出于蓝而胜于蓝，冰生于水而寒于水。不痴不聋，不作阿姑阿翁；得亲顺亲，方可为人为子。处骨肉之变，宜从容不宜激烈；当家庭之衰，宜惕厉不宜委靡。<br>
　　是日一过，命亦随减。务下学而上达，毋舍近而趋远。量入为出，凑不成多。溪壑易填，人心难满。用人与教人，二者却相反。用人取其长，教人责其短。打人莫伤脸，骂人莫揭短。仕宦芳规清慎勤，饮食要诀缓暖软。水暖水寒鱼自知，花开花谢春不管。蜗牛角上校雌雄，石光火中争长短。留心学到古人难，立脚怕随流俗转。凡是自是，便少一是；有短护短，更添一短。洒扫庭除，要内外整洁；关锁门户，必亲自检点。天下无难处之事，只消两个如之何；在下无难处之人，只要三个必自反。<br>
　　凡事要好，须问三老。好问则裕，自用则小。勿营华屋，勿作淫巧。若争小可，便失大道。但能依本分，终须无烦恼。有言逆于汝心，必求诸道；有言逊于汝志，必求诸非道。吃得亏，坐一堆；要得好，大做小。志宜高而心宜下，胆欲大而心欲小。学者如禾如稻，不学者如篙如草。唇亡齿必寒，教弛富难保。书中结良友，千载奇逢；门内产贤郎，一家活宝。一场闲富贵，很很挣来，虽得还是失；百年好光阴，忙忙过去，纵寿亦为夭。事事有功，须防一事不终；人人道好，须防一人著恼。<br>
　　宁添一斗，莫添一口。但求放心，休夸利口。要学好人，须寻好友。引酵若酸，那得好酒。<br>
　　宁遭父母手，莫遭父母口。狗不嫌家贫，儿不嫌母丑。勿贪意外之财，勿饮过量之酒。进步便思退步，著手先图放手。不嫌刻鹄类鹜，只怕画虎成狗。责善勿过高，当思其可从；攻恶勿太严，要使其可爱。享现在之福如点灯，随点则随灭；培将来之福如添油，愈添则愈久。恩里由来生害，得意时须早回头；败后或反成功，拂心处莫便放手。<br>
<center>去韵</center><br>
　　多交费财，少交省用。千里送毫毛，礼轻仁义重。骨肉相残，煮豆然萁；兄弟相爱，灼艾分痛。以身教者从，以言教者讼。厚积不如薄取，滥求不如减用。一字入公门，九牛拖不出。理字不多大，千人抬不动。两人自是，不反目稽唇不止，只温语称他人一句好，便有无限欢欣；两人相非，不破家亡身不止，只回头认自己一句错，便有无边受用。<br>
　　和气致祥，乖气致戾。玩人丧德，玩物丧志。福至心灵，祸至心晦。受宠若惊，闻过则喜。创业固难，守成不易。门内有君子，门外君子至；门内有小人，门外小人至。东海曾闻无定波，北邙未肯留闲地。趋炎虽暖，暖后更觉寒增；食蔗能甘，甘馀便生苦趣。争名利，要审自己分量，休眼热别个，辄生嫉妒之心；撑门户，要算自己来路，莫步趋他人，妄起挪扯之计。家庭和睦，疏食尽有馀欢；骨肉乖违，珍馐亦减至味。观过知仁，投鼠忌器。爱而知其恶，憎而知其善。贫而无怨难，富而无骄易。晴空看鸟飞，流水观鱼跃，识宇宙活泼之机；霜天闻鹤唳，雪夜听鸡鸣，得乾坤清纯之气。先学耐烦，切莫使气，性躁心粗，一生不济。举世好承奉，承奉非佳意。不知承奉着，以尔为玩戏。得时莫夸能，不遇休妒世。物盛则必衰，有隆还有替。路径仄处，留一步与人行；滋味浓的，减三分让人嗜。为人要学大，莫学小，志气一卑污了，品格难乎其高；持家要学小，莫学大，门面一弄阔了，后来难乎其继。<br>
　　争斗场中，出几句清冷言语，便扫除无限杀机；寒微路上，用一片赤热心肠，遂培植许多生意。<br>
　　一日为师，终身为父。衣不如新，人不如故。忍一言息一怒；饶一著退一步。三十不立，四十见恶，五十相将寻死路。爱儿不得爱儿怜，聪明反被聪明误。心去终须去，再三留不住。非意相干，可以理遣；横逆加来，可以情恕。贫穷患难，亲戚相顾；婚姻死丧，邻保相助。亲者毋失其为亲，故者毋失其为故。得意不宜再往，凡事当留馀步。宁使人讶其不来，勿令人厌其不去。有生必有死，孽钱归孽路。不怕无来处，只怕多去处。务要见景后情，切莫守株待兔。丧家亡身，多言占了八分；世微道替，百直曾无一遇。<br>
　　得忍且忍，得耐且耐，不忍不耐，小事变大。事以密成，语以泄败。相论逞英雄，家计渐渐退。贤妇令夫贵，恶妇令夫败。一人有庆，兆民永赖。富贵家，且宽厚，而反忌克，如何能享；聪明人，宜敛藏，而反炫，如何不败。见怪不怪，怪乃自败。一正压百邪，少见必多怪。君子之交淡以成，小人之交甘以坏。视寝兴之早晚，知人家之兴败。寂寞衡茅观燕寝，引起一段冷趣幽思；芳菲园圃看蝶忙，觑破几般尘情世态。<br>
　　言忠信，行笃敬。君子安贫，达人知命。惟圣罔念作狂，惟狂克念作圣。爱人者，人恒爱；敬人者，人恒敬。好讼之子，多致终凶；积善之家，必有馀庆。损友敬而远，益友亲而近。善于与人交，久而能敬。过则相规，言而有信。贫士养亲，菽水承欢；严父教子，义方是训。不为昭昭信节，不为冥冥堕行。勤，懿行也，君子敏于德义，世人则借勤以济其贪；俭，美德也，君子节于货财，世人则假俭以饰其吝。欲临死而无挂碍，先在生时事事看得轻，欲遇变而无仓忙，须向常时念念守得定。识得破，忍不过；说得硬，守不定。笑前辙，忘后跌。轻千乘，豆羹竞。子有过，父当隐；父有过，子当诤。木受绳则直，人受谏则圣。良药苦口利于病，忠言逆耳利于行。家丑不可外传，流言切莫轻信。下情难于达上，君子不耻下问。芙蓉白面，不过带肉骷髅；美艳红妆，尽是杀人利刃。读书而寄兴于吟咏风雅，定不深心；修德而留意于名誉事功，必无实证。一人非之，便立不定，只见得有得失，何曾知有义命。<br>
　　智生识，识生断，当断不断，反受其乱。人各有心，心各有见。有盐同咸，无盐同淡。人间私语，天若闻雷；暗室亏心，神目如电。一毫之恶，劝人莫作；一毫之善，与人方便。终身让路，不枉百步；终身让畔，不失一段。难合亦难分，易亲亦易散。口说不如身行，耳闻不如目见。只见锦上添花，未闻雪里送炭。传家二字耕与读，防家二字盗与奸，倾家二字淫与赌，过家二字勤与俭。作种种之阴功，行时时之方便。不汲汲于富贵，不戚戚于贫贱。素位而行，不尤不怨。先达之人可尊也，不要比媚；权势之人可远也，不可侮慢。祖宗富贵，自诗书中来，子孙享富贵而贱诗书；祖宗家业，自勤俭中来，子孙得家业而忘勤俭。以孝律身，即出将入相，都做得妥妥亭亭，以忍气；虽横祸飞灾，也免脱千千万万。<br>
　　善有善报，恶有恶报。若有不报，日子未到。水不紧，鱼不跳。年年防饥，夜夜防盗。祸福无门，惟人自召。好义固为人包钦，贪利乃为鬼所笑。贤者不炫已之长，君子不夺人所好。受享过分，必生灾害之端；举动异常，每为不祥之兆。救既败之事，如驭临岩之马，休轻加一鞭；图垂成之功，如挽上滩之舟，莫稍停一棹。窗前一片浮青映白，悟入处，尽是禅机；阶下几点飞翠落红，收拾来，无非诗料。<br>
　　种麻得麻，种豆得豆，天网恢恢，疏而不漏。见官莫向前，做客莫在后。会数而礼勤，物薄而情厚。大事不糊涂，小事不渗漏。内藏精明，外示浑厚。佳人傅粉，谁识白刃当前；螳螂捕蝉，岂知黄雀在后。天欲祸人，必先以微福骄之，所以福来不必喜，要看会受；天欲福人，必先以微祸儆之，所以祸来不必忧，要看会救。<br>
<center>入韵</center><br>
　　算甚么命，问甚么卜。欺人是祸，饶人是福。鹪鹩巢林，不过一枝；鼷鼠饮河，不过满腹。大俭之后，必有大奢；大兵之后，必有大疫。天眼恢恢，报应甚速。人欺不是辱，人怕不是福。人亲财不亲，人熟礼不熟。百病从口入，祸从口出。片言九鼎，一公百服。点石化为金，人心犹未足。不肯种福田，舍财如割肉。临时空手去，徒向阎君哭。积产遗子孙，子孙未必守；积书遗子孙，子孙未必读。莫把真心空计校，惟有大德享百福。不作无益害有益，不贵异物贱用物。谁人不爱子孙贤，谁人不爱千种粟，奈五行不是这般题目。恩宜自淡而浓，先浓后淡者，人忘其惠；威宜自严而宽，先宽后严者，人怨其酷。以积货财之心积学问，则盛德日新；以爱妻子之心爱父母，则孝行自笃。<br>
　　学须静，才须学。非学无以广才，非静无以成学。行义要强，受谏要弱。生于忧患，死于安乐。闲时不烧香，急时抱佛脚。不患老而无成，只怕幼而不学。咬得菜羹香，寻出孔颜乐。富贵如刀兵戈矛，稍放纵便销膏靡骨而不知；贫贱如针砭药石，一忧勤即砥节砺行而不觉。<br>
　　送君千里，终须一别。不矜细行，终累大德。亲戚不悦，无务外交；事不终始，无务多业。临难毋苟免，临财毋苟得。气死莫千状，饿死莫做贼。醉后思仇人，君子避酒客。智者千虑，有一失；愚者千虑，必有一得。千年田地八百主，田是主人人是客。良田不由心田置，产业变为冤业折。真士无心邀福，天即就无心处牖其衷；险人著意避祸，天即就著意处夺其魄。权贵龙骧，英雄虎战，以冷眼观之，如蝇竞血，如蚁聚鳝；是非蜂起，得失猬兴，以冷情当之，如冶化金，如汤消雪。客不离货，财不露白。谗言不可听，听之祸殃结。兄弟听之别，朋友听之疏，亲戚听之绝。鬼神可敬不可谄，冤家宜解不宜结。人生何处不相逢，莫因小怨动声色。心思如青天白日，不可使人不知；才华如玉韫珠含，不可使人易测。性天澄澈，即饥餐渴饮，无非康济身肠；心地沉迷，纵演偈谈元，总是播弄精魄。芝兰生于深林，不以无人而不芳；君子修其道德，不为穷困而改节。满招损，谦受益。百年光阴，如驹过隙。世事明如镜，前程暗似漆。有麝自然香，何必当风立。良田万顷，日食三餐；大厦千间，夜眠八尺。救生不救死，寄物不寄失。人生孰不需财，匹夫不可怀壁。廉官可酌贪泉水，志士不受嗟来食。适志在花柳灿烂、笙歌沸腾处，那都是一场幻境界；得趣于木落草枯、声稀味淡中，才觅得一些真消息。圣贤言语，雅俗共集，人能体此，万无一失。<br>
        </p>
    

<p align="right"><a href="#ismenu">回到菜单</a></p>
<hr>
<br>
    
        <p style="font-size=20pt; color:#FF0000;" align="center"><a name="item7"><br>弟子规(清朝・李毓秀)</a></p><p>
<p style="font-size=9pt; color:#808080;">　　根据朱熹《童蒙须知》改编。<br>
</p>
<br>
　　弟子规，圣人训，首孝悌，次谨信，泛爱众，而亲仁，有余力，则学文。<br>
<br>
<center>第一章 孝</center><br>
　　父母呼，应勿缓；父母命，行勿懒。<br>
　　父母教，须敬听；父母责，须顺承。<br>
　　冬则暖，夏则清；晨则省，昏则定。<br>
　　出必告，反必面；居有常，业无变。<br>
　　事虽小，勿擅为；苟擅为，子道亏。物虽小，勿私藏；苟私藏，亲心伤。<br>
　　亲所好，力为具；亲所恶，谨为去。身有伤，贻亲优；德有伤，贻亲羞。<br>
　　亲爱我，孝何难；亲恶我，孝方贤。<br>
　　亲有过，谏使更。怡吾色，柔吾声。谏不入，悦复谏。号泣随，挞无怨。<br>
　　亲有疾，药先尝；昼夜侍，不离床。丧三年，常悲咽；居处辨，酒肉绝。丧尽礼，祭尽诚；事死者，如事生。<br>
<br>
<center>第二章 悌</center><br>
　　兄道友，弟道恭；兄弟睦，孝在中。财物轻，怨何生？言语忍，忿自泯。<br>
　　或饮食，或坐走，长者先，幼者后。长呼人，即代叫；人不在，己即到。称尊长，勿呼名；对尊长，勿见能。路遇长，疾趋揖；长无言，退恭立。骑下马，乘下车；过犹待，百步余。<br>
　　长者立，幼勿坐；长者坐，命乃坐。尊长前，声要低；低不闻，却非宜。进必趋，退必迟；问起对，视勿移。事诸父，如事父；事诸兄，如事兄。<br>
<br>
<center>第三章 谨</center><br>
　　朝起早，夜眠迟。老易至，惜此时。晨必盥，兼漱口；便溺回，辄净手。冠必正，纽必结；袜与履，俱紧切。置冠服，有定位；勿乱顿，致污秽。衣贵洁，不贵华。上循分，下称家。<br>
　　对饮食，勿拣择；食适可，勿过则。年方少，勿饮酒；饮酒醉，最为丑。步从容，立端正；揖深圆，拜恭敬。勿践阈，勿跛依，勿箕踞，勿摇髀。缓揭廉，勿有声。宽转弯，勿触棱。执虚器，如执盈；入虚室，如有人。<br>
　　事勿忙，忙多错。勿畏难，勿轻略。斗闹场，绝勿近；邪僻事，绝无问。将入门，问谁存；将上堂，声必扬。人问谁，对以名；吾与我，不分明。<br>
　　用人物，须明求；傥不问，即为偷。借人物，即时还；人借物，有勿悭。<br>
<br>
<center>第四章 信</center><br>
　　凡出言，信为先；诈与妄，奚可焉。说话多，不如少；惟其是，勿佞巧。刻薄语，秽污语，市井气，切戒之。见未真，勿轻言；知未的，勿轻传。<br>
　　事非宜，勿轻诺；苟轻诺，进退错。凡道字，重且舒。勿急疾，勿模糊。彼说长，此说短；不关己，莫闲管。见人善，即思齐；纵去远，以渐跻。见人恶，即内省；有则改，无加警。<br>
　　惟德学，惟才艺，不如人，当自励。若衣服，若饮食，不如人，勿生戚。闻过怒，闻誉乐；损友来，益友却。闻誉恐，闻过欣；直谅士，渐相亲。无心非，名为错；有心非，名为恶。过能改，归于无；倘掩饰，增一辜。<br>
<br>
<center>第五章 泛爱众</center><br>
　　凡是人，皆须爱；天同覆，地同载。行高者，名自高；人所重，非貌高。才大者，望自大；人所服，非言大。己有能，勿自私；人有能，勿轻訾。勿谄富，勿骄贫；勿厌故，勿喜新。人不闲，勿事搅；人不安，勿话扰。人有短，切莫揭；人有私，切莫说。<br>
　　道人善，即是善；人知之，愈思勉。扬人短，即是恶；疾之甚，祸且作。善相劝，德皆建；过不规，道两亏。凡取与，贵分晓；与宜多，取宜少。将加人，先问己；己不欲，即速已。恩欲报，怨欲忘；报怨短，报恩长。<br>
<br>
<center>第六章 亲仁</center><br>
　　待婢仆，身贵端；虽贵端，慈而宽。势服人，心不然；理服人，方无言。同是人，类不齐；流俗众，仁者稀。<br>
　　果仁者，人多畏；言不讳，色不媚。能亲仁，无限好；德日进，过日少。不亲仁，无限害；小人进，百事坏。<br>
<br>
<center>第七章 学文</center><br>
　　不力行，但学文；长浮华，成何人？但力行，不学文；任己见，昧理真。读书法，有三到；心眼口，信皆要。方读此，勿慕彼；此未终，彼勿起。宽为限，紧用功；工夫到，滞塞通。心有疑，随札记；就人问，求确义。<br>
　　房室清，墙壁净；几案洁，笔砚正。墨磨偏，心不端；字不敬，心先病。列典籍，有定处；读看毕，还原处。虽有急，卷束齐；有缺坏，就补之。非圣书，屏勿视；蔽聪明，坏心志。勿自暴，勿自弃；圣与贤，可驯致。<br>
        </p>
    

<p align="right"><a href="#ismenu">回到菜单</a></p>
<hr>
<br>
    
        <p style="font-size=20pt; color:#FF0000;" align="center"><a name="item8"><br>小儿语(明朝・吕得胜)</a></p><p>
<center>一切言动，都要安详，十差九错，只为慌张。<br>
沉静立身，从容说话，不要轻薄，惹人笑骂。<br>
先学耐烦，快休使气，性躁心粗，一生不济。<br>
能有几句，见人胡讲，洪钟无声，满瓶不响。<br>
自家过失，不须遮掩，遮掩不得，又添一短。<br>
无心之失，说开罢手，一差半错，哪个没有。<br>
须好认错，休要说慌，教人识破，谁肯作养。<br>
要成好人，须寻好友，引酵若酸，哪得甜酒。<br>
与人讲话，看人面色，意不相投，不须强说。<br>
当面破人，惹祸最大，是与不是，尽他说罢。<br>
造言生事，谁不怕你，也要提防，王法天理。<br>
我打人还，自打几下，我骂人还，换口自骂。<br>
既做生人，便有生理，个个安贤，谁养活你。<br>
世间艺业，要会一件，有时贫穷，救你患难。<br>
饱食足衣，乱说闲耍，终日昏昏，不如牛马。<br>
担头车尾，穷汉营生，日求升合，休与相争。<br>
强取巧图，只嫌不够，横来之物，要你承受。<br>
心要慈悲，事要方便，残忍刻薄，惹人恨怨。<br>
手下奴仆，从容调理，他若有才，不服侍你。<br>
一不积财，二不结怨，睡也安然，走也方便。<br>
要知亲恩，看你儿郎，要求子顺，先孝爷娘。<br>
别人性情，与我一般，时时体悉，件件从宽。<br>
卑幼不才，瞒避尊长，外人笑骂，父母夸奖。<br>
从小为人，休坏一点，覆水难收，悔恨已晚。<br>
贪财之人，至死不止，不义得来，付与败子。<br>
都要便宜，我得人不，亏人是祸，亏己是福。<br>
正人君子，邪人不喜，你又恶他，他肯饶你。<br>
今日用度，前日积下，今日用尽，来日乞化。<br>
无可奈何，只要安命，怨叹躁急，又增一病。<br>
自家有过，人说要听，当局者迷，旁观者醒。<br>
白日所为，夜来省己，是恶当惊，是善休喜。<br>
怒多横语，喜多狂言，一时偏急，过后羞惭。<br>
人生在世，守身实难，一味小心，方保百年。<br>
读圣贤书，字字体验，口耳之学，梦中吃饭。</center><br>
        </p>
    

<p align="center"><a href="#athome">回到页首</a></p>
</body>
</html>
