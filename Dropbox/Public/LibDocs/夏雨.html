
<head>
<meta http-equiv="Content-Type" content="text/html; charset=utf-8">
<style>
body { 
	margin: 20%; 
	font-size: 24px; 
	background-color: #000000; 
	color: #109030;}
div { display: inline-block;}
hr { border-color: blue;}
</style>

</head>
<body>
<center>
<h1>唐诗宋词里的夏雨</h1>

长廊幽径，庭院深深，<br>

花木葱茏，微风绕屋，<br>

凉意拂人的初夏。<br>

<br>
<br>

在唐诗宋词中展开了一幅夏雨绵绵的美妙
长卷<br>

<br>
<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhFgQNFI209bVPdjEeOXN2S8DicO8bGcyibJaGbDylUp7mX6nuDO0rujdw/640?">
<br>

<br>
<br>

《饮湖上初晴后雨》<br>

【宋】苏轼<br>

<br>
<br>

水光潋滟晴方好，山色空蒙雨亦奇。<br>

欲把西湖比西子，淡妆浓抹总相宜。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhBTXQSpAfzOYs8PjhLlmwbDYOOR77YhrV3z9TQ0aoBRC9nIEFCvcrkA/640?">
<br>
<br>

<br>
<br>

《六月三十日水亭送华阴王少府还县》<br>

【唐】岑参<br>

<br>
<br>

亭晚人将别，池凉酒未酣。<br>

关门劳夕梦，仙掌引归骖。<br>

荷叶藏鱼艇，藤花罥客簪。<br>

残云收夏暑，新雨带秋岚。<br>

失路情无适，离怀思不堪。<br>

赖兹庭户里，别有小江潭。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhFExuYt5kWK8Nj3JFvy6pajTU1C0fRfdnEqCma1S3AIlv2ZnO8EGl8w/640?">
<br>

<br>
<br>

《梅雨》<br>

【唐】柳宗元<br>

<br>
<br>

梅实迎时雨，苍茫值晚春。<br>

愁深楚猿夜，梦断越鸡晨。<br>

海雾连南极，江云暗北津。<br>

素衣今尽化，非为帝京尘。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhKhXY8jYVYC57U0FkfTa3q6QTZaKmjZqYDrhgwM5ollbuL9JRlM99aQ/640?">
<br>

<br>
<br>

《浪淘沙》<br>

【唐】白居易<br>

<br>
<br>

青草湖中万里程，黄梅雨里一人行。<br>

愁见滩头夜泊处，风翻暗浪打船声。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhB5kZ8R49c34gGqus97VswNI2Hz0dxYaDlbqtpQNW8qcJRY2ibZaqlSA/640?">
<br>

<br>
<br>

《九江北岸遇风雨》<br>

【唐】白居易<br>

<br>
<br>

黄梅县边黄梅雨，白头浪里白头翁。<br>

九江阔处不见岸，五月尽时多恶风。<br>

人间隐路应无限，何事抛身在此中？<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9Phnj30fwS5svZhIPZjJB80X9F4ic7zWNaMgWNdOAm8PeZsBrbkGiaS7jqg/640?">
<br>
<br>

<br>
<br>

《六月二十七日望湖楼醉书》<br>

【宋】苏轼<br>

<br>
<br>

黑云翻墨未遮山， 白雨跳珠乱入船。<br>

卷地风来忽吹散， 望湖楼下水如天。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PheeQzSEO4SF1f5CKresZfYydelqRpjvsxRropKqFhBsicumDjE4s1pYw/640?">
<br>

<br>
<br>

《有美堂暴雨》<br>

【宋】苏轼<br>

<br>
<br>

游人脚底一声雷，满座顽云拨不开。<br>

天外黑风吹海立，浙东飞雨过江来。<br>

十分潋滟金尊凸，千杖敲铿羯鼓催。<br>

唤起谪仙泉洒面，倒倾鲛室泻琼瑰。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhtzmEbSWZxr8Ax2PiaWgf7iburSBLLcwl3qib8yVAmsJuQLzc6BKicW5bkQ/640?">
<br>

<br>
<br>

《约客》<br>

【宋】赵师秀<br>

<br>
<br>

黄梅时节家家雨，青草池塘处处蛙。<br>

有约不来过夜半，闭敲棋子落灯花。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhHFHsHL7mvCfPhWqiaWQ8TiaqdknFiaqxib52YvqvxW4JXYFRbgfAic6xKicA/640?">
<br>
<br>

<br>
<br>

《喜睛》<br>

【宋】范成大<br>

<br>
<br>

窗前梅熟落蒂，墙下笋成出林。<br>

连雨不知春去，一晴方觉夏深。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9Phu3bwxALCsN7UXR2H6P78WotiaezkAIIVGOYgVKBvs7DktUibE1AgNONQ/640?">
<br>

<br>
<br>

《三衢道中》<br>

【宋】曾几<br>

<br>
<br>

梅子黄时日日晴，小溪泛尽却山行。<br>

绿阴不减来时路，添得黄鹂四五声。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhDWwOR8zRh1jjaAdtpicnicGbCNoG9oLxIhYuicOsJn7SqB1icaAxHohcUw/640?">
<br>
<br>

<br>
<br>

《满江红》<br>

【宋】范成大<br>

<br>
<br>

柳外轻雷，催几阵、雨丝飞急。<br>

雷雨过、半川荷气，粉融香浥。<br>

弄蕊攀条春一笑，从教水溅罗衣湿。<br>

打梁州、箫鼓浪花中，跳鱼立。<br>

<br>
<br>

山倒影，云千叠。横浩荡，舟如叶。<br>

有采菱清些，桃根双楫。<br>

忘却天涯漂泊地，尊前不放闲愁入。<br>

任碧筒、十丈卷金波，长鲸吸。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhiapVpVLZvk7zzQg80D911KHd0ibaIK5DsImGIrGS6onPwVkqhG28Twicw/640?">
<br>
<br>

<br>
<br>

《好女儿》<br>

【宋】晏几道<br>

<br>
<br>

绿遍西池。梅子青时。<br>

尽无端、尽日东风恶，<br>

更霏微细雨，<br>

恼人离恨，满路春泥。<br>

<br>
<br>

应是行云归路，<br>

有闲泪、洒相思。<br>

想旗亭、望断黄昏月，<br>

又依前误了，<br>

红笺香信，翠袖欢期。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhqQWfB1AtQNJutlJsXR4XmD3RuCnZbvJDfNqgibAK0AgWGjHuE9BUhYw/640?">
<br>

<br>
<br>

《鹧鸪天》<br>

【宋】晏几道<br>

<br>
<br>

陌上蒙蒙残絮飞，杜鹃花里杜鹃啼。<br>

年年底事不归去，怨月愁烟长为谁。<br>

<br>
<br>

梅雨细，晓风微，倚楼人听欲沾衣。<br>

故园三度群花谢，曼倩天涯犹未归。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9Ph0MdatYtXyBPXWHTnJian9ExUvT785dbzmoGR9amLUic3y4jwRB2mp6iaQ/640?">
<br>
<br>

<br>
<br>

《青玉案》<br>

【宋】贺铸<br>

<br>
<br>

凌波不过横塘路，<br>

但目送，芳尘去。<br>

锦瑟年华谁与度？<br>

月台花榭，琐窗朱户，<br>

只有春知处。<br>

<br>
<br>

碧云冉冉蘅皋暮，<br>

彩笔新题断肠句。<br>

试问闲愁都几许？<br>

一川烟草，满城风絮，<br>

梅子黄时雨。<br>

<br>
<br>

<img src="http://mmbiz.qpic.cn/mmbiz/qM570bWibNMunVlVb6ayBAH5YhvmMPopeDAwjIw5JXfOVfjCy2gvGvTUCG4AlsL3FFnnIAniaYmlIyrWgoxOPWicg/640?">
<br>

<br>
<br>

《定风波》<br>

【宋】辛弃疾<br>

<br>
<br>

野草闲花不当春，<br>

杜鹃却是旧知闻。<br>

谩道不如归去住。<br>

梅雨，石榴花又是离魂。<br>

<br>
<br>

前殿群臣深殿女，<br>

赭袍一点万红巾。<br>

莫问兴亡今几主。<br>

听取，花前毛羽已羞人。<br>

<br>
<br>

<img src="http://mmbiz.qpic.cn/mmbiz/qM570bWibNMunVlVb6ayBAH5YhvmMPopeYvC9Q25AOMib4JyNqaic3WyZtLZvzl8QQaqCwMTSoIV9fZMILchsCYLg/640?">
<br>

<br>
<br>

《浣溪沙》<br>

【宋】晁端礼<br>

<br>
<br>

清润风光雨后天，<br>

蔷薇花谢绿窗前。<br>

碧琉璃瓦欲生烟。<br>

<br>
<br>

十里闲情凭蝶梦，<br>

一春幽怨付鲲弦。<br>

小楼今夜月重圆。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9Ph1Bn9Uu64DicdmTvEqN2xF2Sx9tZOBdIia6S1M1RkYhN2t1VYjlqqrW9w/640?">
<br>

<br>
<br>

《如梦令》<br>

李清照<br>

<br>
<br>

常记溪亭日暮，沉醉不知归路。<br>

兴尽晚回舟，误入藕花深处。<br>

争渡，争渡，惊起一滩鸥鹭。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhSkPjoezWHiafR1GmIEUUtiaXuvGRGPseFHrkiaAicYVgZicU4nxyuI3MfMg/640?">
<br>
<br>

<br>
<br>

《奉和夏日应令诗》<br>

【南北朝】庾信<br>

<br>
<br>

朱帘卷丽日，翠幕蔽重阳。<br>

五月炎蒸气，三时刻漏长。<br>

麦随风里熟，梅逐雨中黄。<br>

开冰带井水，和粉杂生香。<br>

衫含蕉叶气，扇动竹花凉。<br>

早菱生软角，初莲开细房。<br>

愿陪仙鹤举，洛浦听笙簧。<br>

<br>
<br>

<img src="http://mmbiz.qpic.cn/mmbiz/qM570bWibNMuJw9k4fhdlljWHKuQkY9PhqJoVyXeic4JY0QCc0BulGropmwQQJzlicTCrsWWRGK8IXOZW6yEexsQg/640?">
<br>

<br>
<br>

《鹤冲天》<br>

【宋】周邦彦<br>

<br>
<br>

梅雨霁，暑风和，高柳乱蝉多。<br>

小园台榭远池波，鱼戏动新荷。<br>

<br>
<br>

薄纱厨，轻羽扇，枕冷簟凉深院。<br>

此时情绪此时天，无事小神仙。<br>

<br  />
<br>
</html>

