<base target="_blank">
<head>
<meta http-equiv="Content-Type" content="text/html; charset=utf-8">

<style>
body {
 margin: 20%;
 margin-top: 3%;
 font-size: 24px;
 background-color: #000000;
 color: #20C030;
}
a { text-decoration: none; 
	color: #28B8B8; }
a:visited {	color: #389898; }
A:hover {	color: yellow; }
A:focus {	color: red; }
code { color: #28B8B8;  background-color: #002030}
pre { color: gray;  background-color: #001010;  font-size: 16px; }

</style>
</head>
<body>
<br>
<h1>宋词中的端午节</h1>
<IMG src="http://www.shz100.com/data/attachment/portal/201506/17/103232ctlli6b9w6ll9zi6.jpg" width=450>
<br>

<P><BR><FONT color=#808080>宋代民风醇厚，节日也每每过得酣畅。<br>
端午节，宋人不限初五这一天，而是从初一到初五。<br><br>
“节物”主要有桃柳枝、葵花、蒲叶、香艾。<br><br>
初五日，人们把节物陈于门首，用茶酒供养。<br><br>
天未亮时，将艾草插门上。<br>
或将艾草编为人形，或饰成张天师像。<br>
《琐碎录》记：“五月五日午时，取井花水沐浴，一年疫气不侵。<br>
俗采艾柳桃蒲揉水以浴。<br><br>
”端午配饰有百索、艾虎、符箓、五毒图等。<br><br>
“百索”是用条纹清晰的丝线绣织成各种饰品，可以佩戴，挂于脖项，也可以互相赠送。小孩则缠绕臂上。<br><br>
“艾虎”是将艾剪成小虎，或在所剪彩虎上黏艾叶，戴在头上避邪。<br>
“符箓”，是将缯彩剪成小符儿插于鬓髻之上，又叫“钗头符”。<br><br>
佩带“五毒图”最特别。“五毒”是指蜈蚣、蚰蜒、蛇、蝎、草虫之类，宋人认为，“五毒”可用以治疮疖，所以就将其剪裁成图饰带身上。<br><br>
端午节饮食花样繁多。<br>
最普遍的当然是吃粽子了。<br>
此外，宋人还会食用香糖果子、白团、紫苏，饮蒲酒。<br>
蒲酒用菖蒲浸制而成。<br>
</FONT></P>
<br>
<FONT color=#808080></FONT>&nbsp;
<br>

<br>
<br>
<FONT color=#f00000>01 南歌子 杭州端午</FONT>
<br>
<br>
苏轼
<br>
<br>
山与歌眉敛，波同醉眼流。<br>游人都上十三楼。不羡竹西歌吹、古扬州。<BR>
菰黍连昌歜，琼彝倒玉舟。<br>谁家水调唱歌头。声绕碧山飞去、晚云留。
<br>
<BR><FONT color=#f00000>02 殢人娇 赠朝云</FONT>
<br>
<br>
苏轼
<br>
<br>
白发苍颜，正是维摩境界。<br>
空方丈、散花何碍。<br>
朱唇箸点，更髻鬟生彩。<BR>
这些个，千生万生只在。<br>
好事心肠，著人情态。<br>
閒窗下、敛云凝黛。<BR>明朝端午，待学纫兰为佩。<br>
寻一首好诗，要书裙带。
<br>
<BR><FONT color=#f00000>03 少年游 端午赠黄守徐君猷</FONT>
<br>
<br>
苏轼<BR>　　<BR>
银塘朱槛曲尘波。圆绿卷新荷。<br>
兰条荐浴，菖花酿酒，天气尚清和。<BR>好将沈醉酬佳节，十分酒、一分歌。<br>
狱草烟深，讼庭人悄，无吝宴游过。
<br>
<br>

<P align=center><A href="http://www.shz100.com/data/attachment/portal/201506/17/103330jy0scc0asds0h00t.jpg" target=_blank><IMG src="http://www.shz100.com/data/attachment/portal/201506/17/103330jy0scc0asds0h00t.jpg"></A></P>
<br>
<br>
<br>
<FONT color=#f00000>04 浣溪沙</FONT>
<br>
<br>
苏轼
<br>
<br>
轻汗微微透碧纨，明朝端午浴芳兰。流香涨腻满晴川。<BR>彩线轻缠红玉臂，小符斜挂绿云鬟。佳人相见一千年。
<br>
<br>
<FONT color=#f00000>05 渔家傲</FONT>
<br>
<br>
欧阳修
<br>
<br>
五月榴花妖艳烘，绿杨带雨垂垂重，五色新丝缠角粽。<br>
金盘送，生绡画扇盘双凤。<BR>正是浴兰时节动，菖蒲酒美清尊共，叶里黄鹂时一弄。<br>
犹瞢忪，等闲惊破纱窗梦。 
<br>
<br>

<P><A href="http://www.shz100.com/data/attachment/portal/201506/17/103807ic66e6763iu3i7p3.jpg" target=_blank><IMG src="http://www.shz100.com/data/attachment/portal/201506/17/103807ic66e6763iu3i7p3.jpg"></A></P>
<br>
<br>
<FONT color=#f00000>06 南歌子 端午</FONT>
<br>
<br>
王之道
<br>
<br>
角簟横龟枕，兰房挂艾人。一尊菖歜泛清醇。好在佳人如玉、映长春。<BR>冰彻杯盘莹，香和笑语薰。莲花衫子入时新。挂起南窗一榻、晚风清。
<br>
<br>

<P align=center><A href="http://www.shz100.com/data/attachment/portal/201506/17/104654ygwpw5w5s3xsssz5.jpg" target=_blank><IMG src="http://www.shz100.com/data/attachment/portal/201506/17/104654ygwpw5w5s3xsssz5.jpg"></A></P>
<br>
<br>
<br>
<br>
<FONT color=#f00000>07 如梦令</FONT>
<br>
<br>
陈三聘
<br>
<br>
珍重故人相许。来向水亭幽处。<br>
文字间金钗，消尽晚天微暑。<br>
无雨。无雨。不比寻常端午。
<br>
<br>
<FONT color=#f00000>08 如梦令 </FONT>
<br>
<br>
范成大
<br>
<br>
两两莺啼何许。寻遍绿阴浓处。天气润罗衣，病起却忺微暑。休雨。休雨。明日榴花端午。
<br>
<br>
<FONT color=#f00000>09 忆秦娥 </FONT>
<br>
<br>
陈与义<BR>　　<BR>
鱼龙舞。湘君欲下潇湘浦。
潇湘浦。兴亡离合，乱波平楚。<BR>
独无尊酒酬端午。移舟来听明山雨。<br>
明山雨。白头孤客，洞庭怀古。
<br>
<br>
<FONT color=#f00000>10 江城子 重午书怀</FONT>
<br>
<br>
陈著
<br>
<br>
年年端午又今朝。鬓萧萧。思摇摇。<br>
应是南风，湘浦正波涛。<br>
千古独醒魂在否，无处问，有谁招。<BR>何人帘幕倚兰皋。看飞桡。夺高标。<br>
饶把笙歌，供笑醉陶陶。<br>
孤坐小窗香一篆，弦绿绮，鼓离骚。
<br>
<br>

<P><A href="http://www.shz100.com/data/attachment/portal/201506/17/105239xyuz4x0y4d91emwx.jpg" target=_blank><IMG src="http://www.shz100.com/data/attachment/portal/201506/17/105239xyuz4x0y4d91emwx.jpg"></A></P>
<br>
<BR><FONT color=#f00000>11 诉衷情令 端午宿合路</FONT>
<br>
<br>
姜夔
<br>
<br>
石榴一树浸溪红。零落小桥东。<br>
五日凄凉心事，山雨打船篷。<BR>
谙世味，楚人弓。莫忡忡。<br>
白头行客，不采苹花，孤负薰风。
<br>
<BR><FONT color=#f00000>12 满江红 端午</FONT>
<br>
<br>
刘克庄
<br>
<br>
梅雨初收，浑不辨、东坡南荡。<br>
清旦里、鼓铙动地，车轮空巷。<br>
画舫稍渐京辇俗，红旗会踏吴儿浪。<br>
共葬鱼娘子斩蛟翁，穷欢赏。<BR>
麻与麦，俱成长。蕉与荔，应来享。<br>
有累臣泽畔，感时惆怅。<br>
纵使菖蒲生九节，争如白发长千丈。<br>
但浩然一笑独醒人，空悲壮。
<br>
<BR><FONT color=#f00000>13 贺新郎 其四十一 甲子端午</FONT>
<br>
<br>
刘克庄
<br>
<BR>过眼光阴驶。忆垂髫、留连节物，逢场游戏。<br>
初试綀衣弄纨扇，斗采菖蒲涧里。<br>
今发白、颜苍如此。<br>
艾子萧郎方用事，怪先生、苦死纫兰芷。<br>
君不乐，欲何俟。<BR>
头标夺得群儿喜。向溪边、旁观助噪，叹吾衰矣。<br>
欲建鼓旗无气力，唤起龙泉改委。<br>
但酒户、加封而已。<br>
晚觉醉乡差快活，那独醒、公子真呆底。<br>
聊洗净，笛筝耳。
<br>
<BR><FONT color=#f00000>14 齐天乐 端午</FONT>
<br>
<br>
杨无咎<BR>
<br>
<br>
疏疏数点黄梅雨。殊方又逢重五。<br>
角黍包金，草蒲泛玉，风物依然荆楚。<br>
衫裁艾虎。更钗凫朱符，臂缠红缕。<br>
扑粉香绵，唤风绫扇小窗午。<BR>
沈湘人去已远，劝君休对酒，感时怀古。<br>
慢啭莺喉，轻敲象板，胜读离骚章句。<br>
荷香暗度。渐引入陶陶，醉乡深处。<br>
卧听江头，画船喧叠鼓。
<br>
<br>
<FONT color=#f00000>15 花心动 </FONT>
<br>
<br>
史浩
<br>
<br>
槐夏阴浓，笋成竿、红榴正堪攀折。<br>
菖歜碎琼，角黍堆金，又赏一年佳节。<br>
宝觥交劝殷勤愿，把玉腕、彩丝双结。<br>
最好是，龙舟竞夺，锦标方彻。<BR>
此意凭谁向说。纷两岸，游人强生区别。<br>
胜负既分，些个悲欢，过眼尽归休歇。<br>
到头都是强阳气，初不悟、本无生灭。<br>
见破底，何须更求指诀。
<br>
<br>

<P align=center><A href="http://www.shz100.com/data/attachment/portal/201506/17/105419rzb19y95u5buhg1k.jpg" target=_blank><IMG src="http://www.shz100.com/data/attachment/portal/201506/17/105419rzb19y95u5buhg1k.jpg"></A></P>
<br>
<br>
<br>
<BR><FONT color=#f00000>16 金缕曲&nbsp; 壬午五日</FONT>
<br>
<br>
刘辰翁
<br>
<br>
叶叶跳珠雨。里湖通、十里红香，画桡齐举。<br>
昨梦天风高黄鹄，下俯人间何许。<br>
但动地、潮声如鼓。<br>
竹阁楼台青青草，问木棉、羁客魂归否。<br>
盘泣露，寺钟语。<BR>
梦回酷似灵均苦。叹神游、前度都非，明朝重五。<br>
满眼离骚无人赋，忘却君愁吊古。<br>
任醉里、乌乌缕缕。<br>
渺渺茂陵安期叟，共鄗池、夜别还于楚。<br>
采涧绿，久延伫。
<br>
<BR><FONT color=#f00000>17 喜迁莺 端午泛湖</FONT>
<br>
<br>
黄裳
<br>
<br>
梅霖初歇。乍绛蕊海榴，争开时节。角黍包金，香蒲切玉，是处玳筵罗列。<br>
斗巧尽输少年，玉腕彩丝双结。舣彩舫，看龙舟两两，波心齐发。<BR>奇绝。难画处，激起浪花，飞作湖间雪。画鼓喧雷，红旗闪电，夺罢锦标方彻。<br>
望中水天日暮，犹见朱帘高揭。归棹晚，载荷花十里，一钩新月。
<br>
<BR><FONT color=#f00000>18 贺新郎 端午</FONT>
<br>
<br>
詹无咎
<br>
<br>
梅子黄时雨。对幽窗、依依抱独，几多愁绪。<br>
润逼琴丝无雅韵，难续文园旧诣。<br>
头白尽、相如谁顾。燕子楼空尘又锁，望天涯、不寄红丝缕。<br>
嗟往事，且休语。<BR>
伤情当日斑衣舞。更宫衣、香罗乍带，九天繁露。<br>
一寸草心迎永日，更把葵心自许。<br>
怎料有、风推雨如。惹起灵均千古恨，转凄凉、更不成端午。<br>
拼小醉，读骚句。
</body>
</html>
