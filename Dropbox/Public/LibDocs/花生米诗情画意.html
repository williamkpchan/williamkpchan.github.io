<html>
<head>
<meta http-equiv="Content-Type" content="text/html; charset=utf-8">

<style>
html {
  overflow:   scroll;
}
::-webkit-scrollbar {
    width: 0px;
    background: transparent; /* make scrollbar transparent */
}

body {
 margin: auto;
 font-size: 24px;
 background-color: #000000;
 color: #20C030;
}
a { text-decoration: none; 
	color: #28B8B8; }
a:visited {	color: #389898; }
A:hover {	color: yellow; }
A:focus {	color: red; }
code { color: gray;  background-color: #001010}
pre { color: gray;  background-color: #001010;  font-size: 16px; }
img { display: inline-block; width: 1280px; margin-top: 2%;margin-bottom: 1%;}

</style>
</head>
<body>
<center>

<br>
<h2>花生米诗情画意</h2><br>
古诗常有借景抒情、托物言志之法，花是花、雾是雾，但经文人墨客之手后，花亦非花、雾亦非雾。<br>
朴实无华之物，也能妙趣横生。<br>
今天让我们一起来看看这几粒花生米的诗意人生。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLVdVQS6UwXOBjH3WXMe4vYI0Y2AjJHp1VHCMoEiareQ5fUbuw4T6G1X8Q/">
<br>
《无题》李商隐<br>
<br>
相见时难别亦难，东风无力百花残。<br>
春蚕到死丝方尽，蜡炬成灰泪始干。<br>
晓镜但愁云鬓改，夜吟应觉月光寒。<br>
蓬山此去无多路，青鸟殷勤为探看。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLVU7ynvD8v7W6UpibRjqUjiciarQNeMkvhl9DnTcQUvbCpnHoLsxe9pNyrw/">
<br>
《归园田居·其一》陶渊明<br>
<br>
少无适俗韵，性本爱丘山。<br>
误落尘网中，一去三十年。<br>
羁鸟恋旧林，池鱼思故渊。<br>
开荒南野际，守拙归园田。<br>
方宅十余亩，草屋八九间。<br>
榆柳荫后檐，桃李罗堂前。<br>
暧暧远人村，依依墟里烟。<br>
狗吠深巷中，鸡鸣桑树颠。<br>
户庭无尘杂，虚室有余闲。<br>
久在樊笼里，复得返自然。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLV0ia1lmSrThpLynMJ0TxRZzsVicRSgZeaH0PMF2MNLKq6az59vBibG2aOA/">
<br>
《赠卫八处士》杜甫<br>
<br>
人生不相见，动如参与商。<br>
今夕复何夕，共此灯烛光。<br>
少壮能几时，鬓发各已苍。<br>
访旧半为鬼，惊呼热中肠。<br>
焉知二十载，重上君子堂。<br>
昔别君未婚，儿女忽成行。<br>
怡然敬父执，问我来何方。<br>
问答乃未已，儿女罗酒浆。<br>
夜雨翦春韭，新炊间黄粱。<br>
主称会面难，一举累十觞。<br>
十觞亦不醉，感子故意长。<br>
明日隔山岳，世事两茫茫。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLVNYF6tw9ogNfiaMmmttmQtjZhJb0mXfkQ89ZZdQPRjLSIpkh4RZicN4Vg/">
<br>
《清平乐·村居》辛弃疾<br>
<br>
茅檐低小，溪上青青草。<br>
醉里吴音相媚好，白发谁家翁媪？<br>
大儿锄豆溪东，中儿正织鸡笼。<br>
最喜小儿亡赖，溪头卧剥莲蓬。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLVyjQ1lib3ad1jk9LCKfOWyNHVKPpHa1ib22ibJYBkicLeFlB9dOiarP9A5wA/">
<br>
《两同心》柳永<br>
<br>
嫩脸修蛾，淡匀轻扫。<br>
最爱学、宫体梳妆，偏能做、文人谈笑。<br>
绮筵前、舞燕歌云，别有轻妙。<br>
饮散玉炉烟袅。<br>
<br>
洞房悄悄。<br>
锦帐里、低语偏浓，银烛下、细看俱好。<br>
那人人，昨夜分明，许伊偕老。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLV33A9VseWyktJiajkotpBUEfAZGUH9ibnKoZkXgTu1UuBibQUAgt4WvyiaQ/">
<br>
《卜算子·我住长江头》李之仪<br>
<br>
我住长江头，君住长江尾。<br>
日日思君不见君，共饮长江水。<br>
此水几时休，此恨何时已。<br>
只愿君心似我心，定不负相思意。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLVFozCvxJJaylSZwEr0YTxa2xsDCxq4LDWzqRj8G6bXqK3gKMhNfib69Q/">
<br>
《小池》杨万里<br>
<br>
泉眼无声惜细流，<br>
树阴照水爱晴柔。<br>
小荷才露尖尖角，<br>
早有蜻蜓立上头。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLV1Zxy1bUfTFCRibkFujDEsMR4DZp8HxoR4iaHxibpYsHSt42RAVJ8U5N1w/">
<br>
《临江仙·夜饮东坡醒复醉》苏轼<br>
<br>
夜饮东坡醒复醉，归来仿佛三更。<br>
家童鼻息已雷鸣。<br>
敲门都不应，倚杖听江声。<br>
<br>
长恨此身非我有，何时忘却营营。<br>
夜阑风静縠纹平。<br>
小舟从此逝，江海寄余生。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLV6PCjTk25LU0ChO4vuIZAOE62euuCLAZGSs9kQ5FnV7LtRWhfTIFd7w/">
<br>
《西北有高楼》佚名<br>
<br>
西北有高楼，上与浮云齐。<br>
交疏结绮窗，阿阁三重阶。<br>
上有弦歌声，音响一何悲！<br>
谁能为此曲，无乃杞梁妻。<br>
清商随风发，中曲正徘徊。<br>
一弹再三叹，慷慨有余哀。<br>
不惜歌者苦，但伤知音稀。<br>
愿为双鸿鹄，奋翅起高飞。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLVl7kX06K7xInRJfWXicKCV5rEgMHtRhkwNvyBYEsLJmAftAlH5S7Gkqw/">
<br>
《金缕衣》杜秋娘<br>
<br>
劝君莫惜金缕衣，<br>
劝君惜取少年时。<br>
花开堪折直须折，<br>
莫待无花空折枝。<br>
<br>
<img src="http://mmbiz.qpic.cn/mmbiz_jpg/r5ibYXKmn8p2YhOmlOoKNFO7sCd0iccKLVEeXcAAvNqbAayFm5mkOcmibNRcHB2hmrlJbjE2sjNSJpSRlQpSN4xRA/">
<br>
《南陵别儿童入京》李白<br>
<br>
白酒新熟山中归，黄鸡啄黍秋正肥。<br>
呼童烹鸡酌白酒，儿女嬉笑牵人衣。<br>
高歌取醉欲自慰，起舞落日争光辉。<br>
游说万乘苦不早，著鞭跨马涉远道。<br>
会稽愚妇轻买臣，余亦辞家西入秦。<br>
仰天大笑出门去，我辈岂是蓬蒿人。<br>
